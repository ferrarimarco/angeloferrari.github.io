---
layout: post
date: 9999-01-01
title:
description:
cat:
tag:
    - cnr
    - angelo ferrari
    - beni culturali
---
Archivi tag: CNR {#archivi-tag-cnr .archive-title}
================

[Progetto Marsica 2018 -- 2020](indexc757.html?p=2151) {#progetto-marsica-2018-2020 .entry-title}


[28 novembre 2018](indexc757.html?p=2151 "Permalink a Progetto Marsica 2018 – 2020")[Progetti](index0b40.html?cat=9)[Abruzzo](indexbf18.html?tag=abruzzo), [Angelo Ferrari](indexdddd.html?tag=angelo-ferrari), [CNR](index47bd.html?tag=cnr), [Emissario](index7457.html?tag=emissario), [Fucino](index11b4.html?tag=fucino), [IGAG](index1e12.html?tag=igag), [IMC](indexa2f2.html?tag=imc)[angelo](indexcd64.html?author=1 "Vedi tutti gli articoli di angelo"){.url .fn .n}

L'Emissario del Fucino sarà oggetto di nuove indagini che contribuiranno allo studio delle strutture ipogee dell'opera idraulica e al miglioramento della gestione delle acque irrigue. Queste due linee guida sono alla base dell'accordo, tra il Consorzio di Bonifica Ovest / Bacino Liri Garigliano e il CNR, in particolare l'Istituto di Metodologie Chimiche (IMC) e l'Istituto di Geologia Ambientale e Geoingegneria (IGAG), entrambi con una pluriennale esperienza nel settore delle nuove metodologie applicate allo studio, alla conservazione e alla valorizzazione dei beni culturali e ambientali. L'antica struttura idraulica, realizzata 150 anni fa su una precedente, articolata opera di epoca romana e oggi affidata in gestione dalla Regione Abruzzo al Consorzio di Bonifica Ovest,  consente l'irrigazione dei terreni agricoli della pianura del Fucino e sarà monitorata sotto diversi aspetti che verranno via via concordati tra i Soggetti interessati e con la Soprintendenza per i Beni Architettonici e Paesaggistici per l'Abruzzo. Tra le numerose attività in programma vi sono: i rilievi topografici e fotografici relativi all'emissario; la misurazione della concentrazione del gas radon, in aria e in acqua, negli ambienti sotterranei di drenaggio delle acque; la misurazione, nel tempo, della temperatura e dell'umidità degli ambienti sotterranei del collettore principale del Fucino e delle sue pertinenze significative; le analisi di sostanze biologicamente attive (polifenoli, vitamine, fitosteroli) ed il loro recupero dagli scarti agricoli; l'implementazione di un Sistema Informativo Geografico (GIS) dedicato;  la raccolta di informazioni di tipo geologico e idrologico-idrogeologico, quali ad esempio: rete di canali, sorgenti, pozzi, misure piezometriche, misure chimico fisiche; la elaborazione di informazioni sulla pericolosità sismica e sulla presenza e caratterizzazione delle faglie attive presenti nell'area.

[Progetto CNR Dipartimento Beni Culturali 2004](index22b3.html?p=842) {#progetto-cnr-dipartimento-beni-culturali-2004 .entry-title}
===============

**Progetto CNR Dipartimento Beni Culturali 2004.**\
L'Italia non può perdere l'occasione di essere leader nella conoscenza, conservazione, valorizzazione e gestione del Patrimonio Culturale. Un processo attento di valorizzazione di un contesto territoriale o di un singolo manufatto deve partire da un'adeguata attività di conoscenza, essere in grado di attuare la migliore strategia conservativa, prevedere una fruizione sostenibile e una gestione economica adeguata. Questo processo articolato necessita di predisporre, talvolta affinare, strumenti operativi molto avanzati e una cooperazione multidisciplinare efficace.\
Ad oggi la ricerca in questo settore soffre di alcune criticità peculiari che sono dovute essenzialmente alla frammentazione dei ricercatori proveniente da ambiti disciplinari diversissimi, al dialogo inadeguato tra scienziati, umanisti, storici dell'arte, archeologi, ecc., tra ricercatori ed Enti preposti alla tutela; inoltre l'interlocutore economico è un vastissimo panorama di microimprese assolutamente non adeguate a recepire o promuovere progetti di R&S. \
Lo sviluppo di progetti coordinati, alcuni di vasto respiro come per esempio il Progetto Finalizzato "Beni Culturali" del CNR, e le collaborazioni da essi scaturite, hanno permesso di far nascere e crescere una rete interdisciplinare che deve essere rafforzata e sostenuta. Questa rete vede oggi coinvolta la collettività scientifica, tecnologica ed umanistica operante nel settore (in primis CNR, INSTM, INFM, ENEA, IGV,Istituti Centrali del Ministero Beni e Attività Culturali, Ministero dell'Istruzione, Università, Ricerca). \
L'obiettivo fondamentale del Dipartimento è realizzare un coordinamento più compiuto e duraturo delle attività di ricerca del settore e dei grandi progetti rivolto ad insiemi organici di manufatti o di singoli manufatti di rilevanza elevata, in modo da favorire lo sviluppo di progetti di ampio respiro e di massa critica adeguata a competere a livello internazionale.\
I quattro ambiti di ricerca individuati dalla precedente commissione: conoscenza; conservazione; fruizione; gestione economica e i relativi campi di ricerca innovativa segnalati, sono stati confrontati e commisurati con l'offerta i ricerca espressa dagli Istituti CNR. Questa operazione, che deve essere considerata preliminare, è stata riassunta in apposite tabelle. Il quarto ambito -- Gestione economica -- seppure critico per un presidio completo del "ciclo di vita" del bene culturale è sostanzialmente non coperto dal CNR. Andranno pertanto previste alleanze strategiche con altre istituzioni per colmare tale gap di competenze e integrare questo ambito di ricerca con gli altri tre.\
Andrà ora approfondita ed esplicitata, in modo più preciso e puntuale, anche in termini di risorse economiche ed umane, con il confronto già previsto con i direttori e i Comitati di Istituto coinvolti o interessati a questo Dipartimento. In questo panorama sembra opportuno prevedere la creazione di una "struttura dipartimentale a rete" , molto aperta e flessibile, che sappia per ogni iniziativa scientifica o singolo problema posto, coinvolgere le competenze più adeguate e preparate, i laboratori e le strumentazioni più idonee per consolidare quella "rete di eccellenza" della quale si sono già gettate solide fondamenta e soprattutto attirare gli interessi e consenso degli utenti (in primis il Ministero Beni e Attività culturali e le strutture di tutela e valorizzazione presenti sul territorio). Una delle priorità principali di tali dipartimento sarà dare il suo contributo per l'approvazione di una specifica azione chiave del 7° Programma Quadro dell'UE relativa all'applicazione delle tecnologie al Patrimonio culturale che riporti le risorse finanziarie disponibili per quest'area almeno ai livelli del 5° Programma Quadro.

[Leggi Progetto CNR Dipartimento Beni Culturali 2004 \>\>\>\>\>\>\>\>](wp-content/uploads/2017/03/Progetto-CNR-Dipartimento-Beni-Culturali-2004.pdf)

[Chat del 18 marzo 2017](index22b3.html?p=842 "Permalink a Progetto CNR Dipartimento Beni Culturali 2004")[Progetti](index0b40.html?cat=9)[Bei Culturali](index4dc5.html?tag=bei-culturali), [CNR](index47bd.html?tag=cnr), [Dipartimento](index79d6.html?tag=dipartimento)[angelo](indexcd64.html?author=1 "Vedi tutti gli articoli di angelo"){.url .fn .n}

[Progetto CNR Dipartimento Beni Culturali 2003](index89f6.html?p=831) {#progetto-cnr-dipartimento-beni-culturali-2003 .entry-title}
===============

**Progetto CNR Dipartimento Beni Culturali 2003.**\
Sulla base delle competenze esistenti nel CNR in questa macro area di ricerca scientifica e tecnologica è possibile individuare per questo Dipartimento i seguenti due obiettivi scientifici primari: 1 -- Ricerca e studio con metodi scientifici della lingua, del pensiero e della storia e relative applicazioni tecnologiche riguardanti i beni culturali immateriali.\
2 -- Conoscenza, interpretazione, intervento, valorizzazione e fruizione riguardanti i beni culturali materiali.\
1 -- Ricerca, studio con metodi scientifici della lingua, del pensiero e della storia e relative applicazioni tecnologiche riguardanti i beni culturali immateriali. In questo campo di per sé vasto, esistono compiti specifici che l'Università o non assolve o non può assolvere o non assolverebbe con la stessa efficacia, in quanto richiedono strutture fisse dedicate piuttosto che libere aggregazioni temporanee di studiosi (senza per questo escluderle). Di questi compiti, cui fanno fronte gli attuali istituti umanistici del CNR, fanno parte le icerche linguistiche storiche ed applicativo-tecnologiche (lessicografia, letterature, trattamento automatico della lingua e relative applicazioni), l'elaborazione di grandi strumenti di conoscenza della storia del pensiero (in particolare edizioni, lessici, repertori, corpora), l'avanzamento e la promozione della tradizione italiana degli studi storico-archeologici in campo etrusco-italico, fenicio-punico, egeo e vicino orientale, e degli studi storici moderni e contemporanei. Caratteristica di questo insieme di attività è che esso si pone come risultato un avanzamento della cultura che è di per sé un obiettivo rilevante per la comunità, e che produce anche, in vario grado a seconda degli istituti, possibilità di autofinanziamento e di ritorno economico.\
2 -- Conoscenza, intervento, valorizzazione e fruizione riguardanti i beni culturali materiali.\
Il secondo obiettivo riguarda la conoscenza e caratterizzazione del patrimonio per poterne individuare la presenza, il significato ed identificare scientificamente tutte le caratteristiche, anche al fine di un suo corretto inquadramento storico, valutazione e catalogazione. Inoltre si intende studiare le metodologie di intervento per assicurarne l'integrità e la conservazione e valutare scientificamente cause e meccanismi di degrado, identificare e sviluppare metodi di intervento per la sua conservazione e restauro e provvedere, con tali interventi, alla sua integrità.\
Infine si intende valorizzare l'insieme di questo patrimonio culturale ai fini di una sua maggiore fruizione agendo nel presente per collegare il passato con il futuro. Integrazione fra questi due obiettivi primari e centralità della domanda storica sono i cardini su cui si propone voglia operare questo Dipartimento.

[Leggi Progetto CNR Dipartimento Beni Culturali 2003 \>\>\>\>\>\>\>\>](wp-content/uploads/2017/03/Progetto-CNR-Dipartimento-Beni-Culturali-2003.pdf)

[Chat del 18 marzo 2017](index89f6.html?p=831 "Permalink a Progetto CNR Dipartimento Beni Culturali 2003")[Progetti](index0b40.html?cat=9)[Beni Culturali](index883e.html?tag=beni-culturali), [CNR](index47bd.html?tag=cnr), [Dipartimento](index79d6.html?tag=dipartimento)[angelo](indexcd64.html?author=1 "Vedi tutti gli articoli di angelo"){.url .fn .n}

[Progetto CIPE Beni Culturali 2003](index2553.html?p=659) {#progetto-cipe-beni-culturali-2003 .entry-title}
===

**Progetto CIPE Interarea Scienza e Tecnologia dei Beni Culturali**

L'interarea di Scienza e Tecnologia dei Beni Culturali nasce dalla consapevolezza di quanto il CNR ha saputo proporre, attuare e coordinare in Italia e all'estero nel settore della Salvaguardia dei Beni Culturali negli ultimi dieci anni attraverso l'azione del Comitato Beni Culturali prima, del Progetto Finalizzato poi ed infine grazie alle azioni promosse dall'attuale Consiglio Direttivo.\
La definizione di Bene Culturale è fondamentale al fine di delineare correttamente l'ambito di intervento scientifico relativo alla salvaguardia del patrimonio culturale. Esso assume il significato assegnatogli dalla Commissione Franceschini: "Appartengono al patrimonio culturale della Nazione tutti i beni aventi riferimento alla storia della civiltà. Sono assoggettati alla legge i beni di interesse archeologico, storico artistico, ambientale e paesistico, archivistico e librario ed ogni altro bene che costituisce testimonianza materiale avente valore di civiltà."\
Ne consegue che l'ambito scientifico di interesse dei Beni Culturali si allarga a tutte le testimonianze materiali di una civiltà, che ne attestino l'identità culturale, le origini e lo sviluppo attraverso i secoli che formano il tessuto connettivo specifico, la peculiarità di una nazione.\
Questa definizione, che pure dimostra la sua validità ed attualità, può essere chiaramente implementata, modificata e superata da ulteriori studi ed approfondimenti. A tale scopo sarà necessario costituire una commissione composta dai massimi esperti italiani che sappiano trarre dalle esperienze che si andranno maturando gli elementi essenziali per una più completa ed esaustiva definizione di Bene Culturale. Il CNR tramite il Progetto Finalizzato Beni Culturali , ha le capacità, i mezzi e le competenze per assumersi questo incarico e sviluppare i necessari confronti e dibattiti per una nuova e più significativa elaborazione di questo concetto\
La  definizione degli obiettivi che devono essere perseguiti è altrettanto importante della definizione di Bene Culturale; nessuna azione scientifica o tecnologica può essere proposta senza una chiara indicazione degli obiettivi.\
Tre sono gli obiettivi alla base di ogni azione mirata alla salvaguardia dei Beni Culturali: la tutela, la valorizzazione, la fruizione.\
Questi obiettivi, tra loro intimamente connessi,  rappresentano i tre momenti successivi, che devono essere sviluppati attraverso iniziative scientifiche mirate.\
Punto di partenza per la progettazione di ogni azione di salvaguardia è la conoscenza del bene sia storico-artistica che materica.

[Leggi il Progetto \>\>\>\>\>\>\>\>\>\>\>\>\>\>\>\>\>\>](wp-content/uploads/2017/03/Progetto-CIPE-Beni-Culturali-2003.pdf)

[Chat del 15 marzo 2017](index2553.html?p=659 "Permalink a Progetto CIPE Beni Culturali 2003")[Progetti](index0b40.html?cat=9)[CIPE Beni Culturali](index64e8.html?tag=cipe-beni-culturali), [CNR](index47bd.html?tag=cnr)[angelo](indexcd64.html?author=1 "Vedi tutti gli articoli di angelo"){.url .fn .n}

[Progetto CNR INBC 2008](index2c3d.html?p=620) {#progetto-cnr-inbc-2008 .entry-title}
==============================================

Consiglio Nazionale delle Ricerche

**Progetto Istituto Nazionale di Coordinamento Beni Culturali 2008**\
Il nostro Paese possiede uno dei più cospicui patrimoni di beni culturali nel mondo e numerosi e qualificati studiosi italiani attivamente si adoperano per la loro tutela, valorizzazione e fruizione; tuttavia l'apporto complessivo delle moderne tecnologie e conoscenze scientifiche restano notevolmente inadeguate alle necessità, che sono moltissime ed urgenti. L'integrazione disciplinare è essenziale alla gestione del patrimonio culturale ed è il cardine su cui intende operare l'Istituto nell'assunto che oggi non sia nemmeno pensabile una corretta gestione del patrimonio culturale italiano, esigenza centrale e strategica per il nostro Paese, senza l'apporto di tutte le capacità e metodologie di ricerca disponibili. La definizione di "Bene Culturale" ha ricevuto numerose e spesso discordanti interpretazioni. La definizione operativa più vicina alle attività di ricerca proposte è "l'insieme delle testimonianze materiali dell'identità culturale nazionale". La definizione degli obiettivi da porsi per la salvaguardia dei Beni Culturali è altrettanto importante della definizione del Bene Culturale; nessuna azione scientifica o tecnologica può essere proposta senza una chiara indicazione degli obiettivi. Questi si possono così individuare secondo una nomenclatura largamente accettata dagli studiosi: **A -- Tutela, B -- Valorizzazione, C -- Fruizione. **Pertanto, ogni "azione" deve avere come obiettivi la tutela, la valorizzazione e la fruizione dei Beni, e tutti e tre si configurano come un "unicum" indissolubile: infatti non ci può essere fruizione alcuna di un Bene se non c'è valo­rizzazione e tutela del medesimo, né valorizzazione senza tutela.

***A -- Primo obiettivo: tutelare il patrimonio.*** \
Tutelare un Bene vuol dire conoscerlo, cioè rilevarne la sua presenza e scientificamente identificarne tutte le caratteristiche; poi catalogarlo; infine esercita­re, ove se ne ravvisi la necessità, vincoli idonei affinché non venga distrutto. Conoscerlo, catalogarlo, vinco­larlo: questi i momenti successivi dell'obiettivo Tutela.\
***B -- Secondo obiettivo: valorizzare il patrimonio.***\
Valorizzare un Bene vuol significare l'insieme delle azioni sulla analisi dello stato materico, sulla diagnosi del suo stato attuale di conservazione, sui metodi di intervento per il restauro e sulla futura conservazione.\
***C -- Terzo obiettivo: fruire il patrimonio.*** \
Fruire un Bene vuol qui significare l'insieme delle azioni tendenti a "mettere a contatto" l'universo dei Beni con l'universo degli individui, sia per l'oggi che per il domani.

[Leggi il Progetto \>\>\>\>\>\>\>\>\>\>\>\>\>\>\>\>\>\>](wp-content/uploads/2017/03/Progetto-CNR-INCBC-1998.pdf)

[Chat del 14 marzo 2017](index2c3d.html?p=620 "Permalink a Progetto CNR INBC 2008")[Progetti](index0b40.html?cat=9)[Beni Culturali](index883e.html?tag=beni-culturali), [CNR](index47bd.html?tag=cnr), [Istituto](index81e9.html?tag=istituto)[angelo](indexcd64.html?author=1 "Vedi tutti gli articoli di angelo"){.url .fn .n}

[Tecno\_Cult 2016-2017](indexae62.html?p=397) {#tecno_cult-2016-2017 .entry-title}
=============================================

**[CNR -- Istituto di Metodologie Chimiche](http://www.imc.cnr.it/) PROGETTO TECNO-CULT**

Modello strategico/informatico per il coordinamento, la valorizzazione e il trasferimento tecnologico dei risultati della ricerca nel settore del patrimonio culturale.

**Durata del Progetto:** è stata programmata in 18 mesi, dal 01/0172016 al 30/06/2017. **Soggetto esecutore:** CNR, Istituto di Metodologie Chimiche, Area della Ricerca Roma 1. **Referente: **Angelo Ferrari

**Collaborazioni:** CNR-ITABC Ist. per le Tecnol. Applicate ai Beni Culturali (P. Mauriello) CNR-ISMN Istit. per lo Studio dei Materiali Nanostrutturati, (G. M. Ingo) CNR-ISMA Istituto di Studi sul Mediterraneo Antico, (Paola Moscati) CNR-ICVBC Istituto per la Conservazione e Valorizzazione dei Beni Culturali, (M. P. Colombini) MiBACT--ICR Istituto Centrale del Restauro (Contatti in corso) AIC Associazione Investire in Cultura, (Angelo Guarino) INBB, Istituto Nazionale Biostrutture e Biosistemi, (Giovanni Antonini)

**Gruppo di lavoro:** SIMONA BOCCUTI CNR -- Istituto di Metodologie Chimiche, CTER 6° Liv. CARMELO CANNARELLA CNR -- Istituto di Metodologie Chimiche, Tecnologo ANGELO FERRARI CNR -- Istituto di Metodologie Chimiche, 1° Tecnologo GIORGIO GIARDINI CNR -- Istituto di Metodologie Chimiche, CTER 4° Liv. LAURA LILLA CNR -- Istituto di Metodologie Chimiche, CTER 6° Liv. VALERIA PICCIONI CNR -- Istituto di Metodologie Chimiche, Tecnologo GIAMPIERA PORCU CNR -- Istituto di Metodologie Chimiche, CTER 6° Liv. PIETRO RAGNI CNR -- Istituto di Metodologie Chimiche, 1° Ricercatore STEFANO TARDIOLA CNR -- Istituto di Metodologie Chimiche, CTER 6° Liv. ALESSANDRO TOZZI CNR -- Istituto di Metodologie Chimiche, CTER 6° Liv.

**Gruppo di verifica** GIOVANNA MANCINI CNR -- Istituto di Metodologie Chimiche, Direttore CARMELO CANNARELLA CNR -- Istituto di Metodologie Chimiche, Tecnologo ANGELO FERRARI CNR -- Istituto di Metodologie Chimiche, 1° Tecnologo PIETRO RAGNI CNR -- Istituto di Metodologie Chimiche, 1° Ricercatore

**Abstract:  **TecnoCult è un contenitore informatico (banca dati relazionale), fruibile in rete, con obiettivi e funzioni specifici, dedicato alla valorizzazione delle ricerche nel settore del patrimonio culturale e può essere considerato un modello perché la sua struttura e il suo funzionamento sono applicabili anche ad altri settori di ricerca del CNR. TecnoCult è stato pensato per migliorare, attraverso un ricco bagaglio di informazioni messo a disposizione dell'Ente, la valorizzazione delle ricerche svolte in ambito CNR, fornendo alle Amministrazioni Centrali un valido strumento che contribuisca a soddisfare specifici fabbisogni.

[Chat del 8 marzo 2017](indexae62.html?p=397 "Permalink a Tecno_Cult 2016-2017")[Progetti](index0b40.html?cat=9)[Beni Culturali](index883e.html?tag=beni-culturali), [CNR](index47bd.html?tag=cnr), [Tecnocult](index39d0.html?tag=tecnocult)[angelo](indexcd64.html?author=1 "Vedi tutti gli articoli di angelo"){.url .fn .n}

[Ambiente, uomo e territorio 2010-2016](index3f97.html?p=383) {#ambiente-uomo-e-territorio-2010-2016 .entry-title}
=======

[7 marzo 2017](index3f97.html?p=383 "Permalink a Ambiente, uomo e territorio 2010-2016")[Progetti](index0b40.html?cat=9)[Ambiente](indexa6a7.html?tag=ambiente), [CNR](index47bd.html?tag=cnr), [Commessa](index3b4b.html?tag=commessa), [Territorio](indexfff4.html?tag=territorio)[angelo](indexcd64.html?author=1 "Vedi tutti gli articoli di angelo"){.url .fn .n}

#### **Ambiente, uomo e territorio:** nuove metodologie per lo studio e la valorizzazione dei beni culturali in aree desertiche CNR -- INT.P10.011

    Progetto 2010-2016
    Angelo Ferrari - Ezio Burri

    Consiglio Nazionale delle Ricerche
    Istituto di Metodologie Chimiche

    Dipartimento
    Scienze umane e sociali, patrimonio culturale

    Progetto Interdipartimentale
    Cultura e Territorio (INT.P10)

    CNR Commessa INT.P10.011
    Ambiente, uomo e territorio, nuove metodologie per lo studio e la   valorizzazione dei beni culturali in aree desertiche

    CNR Modulo INT.P10.011.001
    Metodologie per lo studio, ai fini della valorizzazione, dei beni culturali in regioni aride, datazioni, rilevamento radon

    CNR Modulo INT.P10.011.002
    Relazioni tra beni culturali e territorio in ambienti aridi: idrogeologi

