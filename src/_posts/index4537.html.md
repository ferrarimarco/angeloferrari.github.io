[](index.html "AF.54"){.home-link}

AF.54 {#af.54 .site-title}
=====

 {#section .site-description}

Menu

[Vai al contenuto](#content "Vai al contenuto"){.screen-reader-text .skip-link}

-   [Home](index.html)
-   [Progetti](index.html)
    -   [Progetti 2016-2020](index86ea.html?page_id=388)
    -   [Progetti 2011-2015](indexea29.html?page_id=474)
    -   [Progetti 2006-2010](index9b8d.html?page_id=525)
    -   [Progetti 2001-2005](index3429.html?page_id=494)
    -   [Progetti 1993-2000](index5532.html?page_id=559)
-   [Contributi](index376e.html?cat=13)
    -   [Articoli](index305b.html?page_id=438)
    -   [Presentazioni](index3fd7.html?page_id=441)
    -   [Libri](indexb842.html?page_id=450)
    -   [Mostre](index85de.html?page_id=1066)
-   [Prodotti](indexb5e7.html?cat=15)
    -   [Report, Brevetti](indexfea7.html?page_id=1069)
    -   [Data Base](index7175.html?page_id=1072)
    -   [Software](index1a36.html?page_id=1075)
-   [Attività](index852a.html?page_id=410)
-   [Curatela](index5b3e.html?page_id=416)
-   [Editoria](index1597.html?page_id=419)
-   [Formazione](index7f00.html?page_id=422)
-   [Mansioni](index7fa5.html?cat=138)
    -   [Incarichi](indexfc67.html?page_id=1050)
    -   [Funzioni](index5cc7.html?page_id=1061)
    -   [Collaborazioni](index5edb.html?page_id=1083)
    -   [Titoli](indexa54c.html?page_id=1239)
    -   [Missioni principali](indexe97a.html?page_id=1804)
-   [Congressi](index9c1c.html?page_id=425)

Ricerca per:

Tutti gli articoli di [angelo](indexcd64.html?author=1 "angelo"){.url .fn .n} {#tutti-gli-articoli-di-angelo .archive-title}
=============================================================================

[Progetto Vetrina Italia 2003](index1c40.html?p=760) {#progetto-vetrina-italia-2003 .entry-title}
====================================================

**[![Vetrina Italia PPT 2](wp-content/uploads/2017/03/Vetrina-Italia-PPT-2-267x300.jpg){.alignnone .size-medium .wp-image-763 width="267" height="300"}](wp-content/uploads/2017/03/Vetrina-Italia-PPT-2.jpg)**

**[![IMG\_1257](wp-content/uploads/2017/03/IMG_1257-300x225.jpg){.alignnone .size-medium .wp-image-767 width="300" height="225"}](wp-content/uploads/2017/03/IMG_1257.jpg)  **

**Progetto Vetrina Italia 2003**\
**Consiglio Nazionale delle Ricerche -- CNR**\
** **\
**Progetto Finalizzato "BENI CULTURALI"**\
L'Italia è il Paese che investe di più nel settore della scienza e della tecnologia per la salvaguardia dei Beni Culturali in proporzione al suo prodotto interno lordo, a livello nazionale, regionale e comunale.\
Ma investire in modo intelligente vuol soprattutto dire, suggerire alle autorità nazionali, regionali e comunali responsabili per la tutela del patrimonio, le corrette metodologie di diagnostica, intervento e valorizzazione.\
Fondamentale è l'azione condotta dal Consiglio Nazionale delle Ricerche (CNR) sia per quanto riguarda l'aspetto economico sia per la vastità e capillarità degli interventi, culminati in un importante Progetto Finalizzato tuttora in corso: va ricordato che il Progetto Finalizzato "Beni Culturali" del CNR è la più importante e completa iniziativa di ricerca scientifica in Italia. Non vi è nessuna altra iniziativa di questa dimensione e finanziamento in corso in Italia ed in Europa. Il testo completo del Progetto è consultabile in più lingue sul sito Internet www.pfbeniculturali.it\
Questo Progetto ha realizzato a tutt'oggi circa un migliaio di prodotti, metodologie, brevetti, manuali, ecc.\
 \
**Portale Internet "EACHMED.COM"**\
**(Agenzia Europea e Mediterranea per i Beni Culturali)**\
Le ricerche sulla diagnostica e sul restauro dei Beni Culturali sono essenziali ma non meno importante è la necessità di *comunicare* i risultati di queste ricerche e la loro *diffusione.*\
Questa problematica non è solo italiana in quanto la salvaguardia del patrimonio culturale non riguarda una singola nazione -- per quanto importante culturalmente come l'Italia -- ma tutti i popoli.\
Il portale Internet EACHMED coinvolge Paesi sia europei sia del Nord Africa e del Medio Oriente. Sarà interesse di tutti questi Paesi poter usufruire di questa "Agenzia" per far conoscere i prodotti delle proprie imprese e dei propri ricercatori oltre che di poter fruire dei prodotti altrui.\
Il Portale Internet EACHMED si propone di generare formazione di esperti qualificati e creazione di nuove imprese in questo settore, utilizzando le ricerche scientifiche e tecnologiche attualmente disponibili in Italia e negli altri Paesi partner di questa iniziativa.

[Leggi il Progetto \>\>\>\>\>\>\>\>\>\>\>\>\>\>\>\>\>\>](wp-content/uploads/2017/03/Progetto-Vetrina-Italia-2003.pdf)

[Chat del 17 marzo 2017](index1c40.html?p=760 "Permalink a Progetto Vetrina Italia 2003")[Progetti](index0b40.html?cat=9)[Eachmed](indexcf6e.html?tag=eachmed), [Vetrina Italia](index8f2a.html?tag=vetrina-italia)[angelo](indexcd64.html?author=1 "Vedi tutti gli articoli di angelo"){.url .fn .n}

[Progetto Cultura e Civiltà del Mare Venezia 2006](indexaaca.html?p=745) {#progetto-cultura-e-civiltà-del-mare-venezia-2006 .entry-title}
========================================================================

**[![Arsenale Logo](wp-content/uploads/2017/03/Arsenale-Logo-158x300.jpg){.alignnone .size-medium .wp-image-748 width="158" height="300"}](wp-content/uploads/2017/03/Arsenale-Logo.jpg)       [![Arsenale RID](wp-content/uploads/2017/03/Arsenale-RID-300x218.jpg){.alignnone .wp-image-749 width="408" height="296"}](wp-content/uploads/2017/03/Arsenale-RID.jpg)**

**Progetto Museo della Cultura e Civiltà del Mare Venezia 2006**\
L'Arsenale Spa mira ad attuare un processo di rivalutazione dell'intero Arsenale, stabilendo una rete integrata tra tutte le strutture potenzialmente connesse al Contenitore Culturale Museale. Si tratta di migliorare l'immagine dell'intera area, arricchendola di strutture e attività innovative agevoli ed attraenti ad alto valore culturale e artistico e che consentano non solo un ritorno d'immagine ma anche un margine di profitto. Nell'ambito delle varie iniziative attualmente in corso, il progetto per la realizzazione del Museo costituisce un'importante occasione per delineare e indirizzare le diverse modalità di intervento, oltre che per dotare la città di Venezia e l'Italia di una istituzione capace di confrontarsi con altre esperienze museali simili di livello europeo. Non si tratta di proporre  un luogo statico e contemplativo, né tanto meno di avanzare soluzioni alternative alle esigenze della città,  bensì di concepire un vero e proprio sistema  integrato e moderno di funzioni che fanno  del "museo Arsenale"  un elemento permanente della continuità storica economica e culturale della città.\
L'assunto principale della ricerca sulla musealità integrata, è di ricostruire la storia veneziana basata sulle ideazioni, lo sviluppo delle conoscenze scientifiche, la tradizione idraulica e le scienza e le tecniche relative alla cultura e civiltà dell'acqua in connessione alle forme di vita degli oggetti e degli strumenti prodotti dall' arte e dalla tecnica nella consapevolezza della loro indissolubilità.  La strategia progettuale protesa a far rivivere e a valorizzare la dimensione storica tecnico scientifica e dei prodotti materiali, deve avere come finalità il passaggio dal museo di oggetti al museo di idee, nel senso che l'Arsenale stesso è coinvolto nel mostrarsi oltre che nel mostrare strumenti e prodotti materiali da intendere come idee materializzate.\
E' indispensabile pertanto sottolineare la necessità di raccogliere e collezionare anche i manufatti di varia natura allo scopo di indurre, da un lato, al loro studio sistematico che consentirà poi di poterli mostrare al pubblico in forma organica, disponendole in forte connessione tematica e concettuale ai luoghi in cui essi stessi in quanto strumenti avevano concretamente operato.\
Le circostanze entro cui, nel mondo contemporaneo, si progettano e realizzano, prodotti d'uso, procedure e tecniche esecutive, strumenti e oggetti tecnici, sono in continua trasformazione; ciò ci induce a costituire luoghi e percorsi  "museali" che ci rendano consapevoli del modo di produrre, delle pratiche e delle tecniche pregresse e in una parola dell'universo del lavoro che oramai fa parte del nostro passato, proprio perché è maturata una percezione diversa degli oggetti materiali del passato; ciò ci induce a essere orientati a recepire in modo nuovo tali oggetti e pertanto, diviene essenziale a tale scopo, il ruolo persuasivo ed educativo del Museo. E' del tutto evidente come l'Arsenale, di per sé, costituisca il museo di  se stesso: una ricca collezione di edifici monumentali,  bacini d'acqua,  scali e attrezzature documenta nove secoli di vicende  civili e militari dello "Stato" veneziano. Questa è una condizione indiscutibile, perché è l'unica  che possa garantire l'unitarietà  storica-ambientale al complesso arsenalizio e al contempo  riaffermarne il ruolo economico e culturale divenendo il fulcro di una nuova centralità  urbana capace di competere con il resto della città. Ciò significa  aprire l'Arsenale al suo immediato contesto,   renderlo fruibile e visitabile  in ogni  sua parte attraverso itinerari e percorsi che sappiano mantenere vivi e leggibili i caratteri storici e gli aspetti tecnici appartenenti anche al suo passato più recente.\
Il museo "Arsenale"  non dovrà essere di  ostacolo allo sviluppo economico e urbanistico della città,  ma al contrario dovrà interagire con lo stesso sviluppo offrendo spazi di grande valore storico  e strategico sia per gli usi propriamente militari (la scuola di Studi Strategici, il Museo Storico Navale, la Biblioteca del mare ecc.)  sia per  quelli proposti dall'Amministrazione comunale attraverso il  Documento Direttore (le attività culturali e espositive, i laboratori di ricerca, la cantieristica, l'artigianato, ecc.)\
In questa prospettiva le componenti architettoniche, tecnologiche e ambientali di pregio, ancora oggi presenti nel complesso (a nord, nelle aree demaniali in concessione del Comune, dell'Arsenale spa, del CNR, di Thetis; a sud in quelle concesse alla Marina Militare e alla Biennale), rappresentano una risorsa d' indiscutibile valore economico e culturale non solo per il nuovo museo, ma per l'intera  comunità veneziana. E' proprio in base a questi valori,  che ogni reperto (edifici, macchine, impianti tecnici, spazi produttivi, ecc.) dovrà essere  individuato, catalogato, conservato e valorizzato  mediante  usi compatibili e rispettosi della natura del luogo. Deve comunque essere ben chiaro che in reperimento e la catalogazione del patrimonio arsenalizio -- attività che richiederà anni di lavoro -- sarà una delle attività importanti che saranno svolte nell'ambito del Museo del Mare. Tenuto conto dei tempi per il restauro dell'edificio ad esso dedicato si può agevolmente ipotizzare che all'apertura del Museo, entro circa due anni dall'inizio lavori,  sarà trascorso tempo sufficiente per un serio esame del patrimonio stesso.

[Leggi il progetto \>\>\>\>\>\>\>\>\>\>\>\>\>\>\>\>\>\>](wp-content/uploads/2017/03/Progetto-Cultura-e-Civilta-del-Mare-Venezia-2006-RID.pdf)

[Chat del 17 marzo 2017](indexaaca.html?p=745 "Permalink a Progetto Cultura e Civiltà del Mare Venezia 2006")[Progetti](index0b40.html?cat=9)[Arsenale](index6e38.html?tag=arsenale), [Museo](index304a.html?tag=museo), [Venezia](index05f5.html?tag=venezia)[angelo](indexcd64.html?author=1 "Vedi tutti gli articoli di angelo"){.url .fn .n}

[Progetto CSA Venezia 2007](index00c2.html?p=741) {#progetto-csa-venezia-2007 .entry-title}
=================================================

**Progetto Centro Studi Arsenale: Scienze Tecniche e Storiche, Arti e Tecnologie Analitiche e Diagnostiche**

Il CNR-PFBC per la valorizzazione del patrimonio culturale dell'arsenale di Venezia.\
La valorizzazione del patrimonio culturale è uno sforzo complessivo che coinvolge le competenze dell'intero paese. Lo sforzo di ricerca per predisporre le tecnologie, processi e competenze più opportune deve essere fortemente integrato (non è sufficiente un semplice "raccordo") con le opportunità di valorizzazione. Pertanto risulta fondamentale la costruzione di una "cabina di regia" o punto di riferimento, che proponga e validi aree strategiche di ricerca, assicuri il massimo scambio informativo fra tutti gli enti interessati, individui risorse aggiuntive (umane e finanziarie) e agisca da Agenzia di promozione verso il paese e all'estero. Promuova, infine, azioni di sensibilizzazione e comunicazione delle attività in corso. D'altra parte non è pensabile un organo che limiti o imponga linee di azione ai ricercatori degli Istituti (organo diverso da quelli istituzionalmente preposti a questo, nel rispetto della libertà di ricerca), così come non è pensabile un organo che controlli o fornisca azioni di formazione qualificata, in competizione con Università, Scuole (Ministero BBCC) e Enti preposti a tale fine. Vi sono inoltre da tener conto le possibili sovrapposizioni con Enti o Organismi Internazionali (vedi p.4) che sviluppano dal primo dopoguerra azioni di promozione, comunicazione, coordinamento per la conservazione dei BBCC. Il Centro deve costituire un punto di riferimento forte e molto qualificato per la realizzazione di grandi progetti strategici, grandi interventi conservativi, tavoli di confronto istituzionali con Enti Italiani e Istituzioni estere.

[Leggi il Progetto \>\>\>\>\>\>\>\>\>\>\>\>\>\>\>\>\>\>](wp-content/uploads/2017/03/Progetto-CSA-Venezia-2007.pdf)

[Chat del 17 marzo 2017](index00c2.html?p=741 "Permalink a Progetto CSA Venezia 2007")[Progetti](index0b40.html?cat=9)[CSA](index06df.html?tag=csa), [Venezia](index05f5.html?tag=venezia)[angelo](indexcd64.html?author=1 "Vedi tutti gli articoli di angelo"){.url .fn .n}

[Progetto Ca' Nani Venezia 2007](index7458.html?p=734) {#progetto-ca-nani-venezia-2007 .entry-title}
======================================================

**[![Ca Nani RID](wp-content/uploads/2017/03/Ca-Nani-RID-215x300.jpg){.alignnone .size-medium .wp-image-738 width="215" height="300"}](wp-content/uploads/2017/03/Ca-Nani-RID.jpg)**\
**Progetto Ca' Nani Venezia 2007**

Un punto cardine del processo di rifunzionalizzazione di Palazzo Ca' Nani consiste nell'applicazione di un nuovo modo di fruizione dei contenuti culturali ivi proposti; la Fondazione sfrutterà ampiamente per potersi affermare i concetti di edutainment. Si tratta di un concetto che trova la sua radice etimologica nel rapporto che c'è tra educazione e gioco, education e entertainment; esso si sta proponendo prepotentemente sulla scena economica italiana e mondiale per le sue potenzialità ancora non del tutto esplorate, per l'importanza dei casi di successo, per la vicinanza alle esigenze attuali di immediatezza e semplicità del conoscere.\
Per edutainment si intende un modo totalmente nuovo di considerare i processi di apprendimento; esso prende le mosse dai modelli tradizionali, per i quali apprendere significa dedicare del tempo ad attività perlopiù noiose e poco personalizzate, spostandosi verso una concezione del conoscere completamente rinnovata: si impara divertendosi, secondo tempi soggettivi e soprattutto con maggiore facilità. In sostanza edutainment significa rendere ludico un processo che fino ad oggi era considerato tedioso. L'edutainment sembra oggi il nuovo mezzo con cui si giunge alla conoscenza perchè si adatta ai tempi moderni, tempi in cui il rapporto tra la società civile e la cultura è assolutamente dinamico. La possibilità di imparare divertendosi è possibile grazie anche a tecnologie nuove ma robuste e user-friendly, le quali consentono un coinvolgimento diretto del pubblico e un costante scambio uomo-conoscenza-macchina-conoscenza, in cui l'attività umana è continuamente stimolata e sfidata, in una dialettica che viene detta "interattività".\
Una struttura che voglia promuovere la cultura e che contemporaneamente voglia diventare competitiva nel mercato dell'industria culturale non può trascurare questi cambiamenti e deve individuare e sperimentare nuovi modi per coinvolgere il pubblico. Proprio in questo contesto le tecnologie offrono opportunità straordinarie. L'indissolubile legame che intercorre tra edutainment e tecnologia (la quale può essere vista come il mezzo tramite il quale si implementa l'idea di edutainment) fa sì che quest'ultima sia inglobata nella stessa definizione stessa di edutainment, considerato, allora, come il connubio tra didattica, nuove tecnologie e intrattenimento. L'attuale forte interesse emerso nei confronti dell'edutainment è legato all'importanza dei due settori economici che in esso convergono: da un lato infatti l'istruzione costituisce il principio fondamentale per la crescita culturale di un individuo, dall'altro l'entertainment è una delle industrie di maggior rilievo economico (negli Stati Uniti il settore dell'entertainment ha superato quello del vestiario e della cura della salute). \
L'edutainment sembra pertanto trovare un campo d'applicazione naturale nelle attività culturali fermo restando che il concetto di esperienza (e di fruizione) è del tutto inconciliabile con la visione elitaria della cultura fondata esclusivamente su presupposti educativi e quindi si rende inevitabile un processo di svecchiamento della gestione di qualsiasi contenitore culturale e deve fare in modo che il visitatore metabolizzi i contenuti propostigli divertendosi. Questo processo può avvenire grazie alle tecnologie multimediali e interattive di cui ora disponiamo e che offrono uno strumento rivoluzionario per una riqualificazione della funzione educativa e divulgativa: queste tecnologie dovranno essere ampiamente impiegate nella rifunzionalizzazione del Palazzo Ca' Nani.

[Leggi il Progetto \>\>\>\>\>\>\>\>\>\>\>\>\>\>\>\>\>\>](wp-content/uploads/2017/03/Nani-Venezia-2007w.pdf)

[Chat del 17 marzo 2017](index7458.html?p=734 "Permalink a Progetto Ca’ Nani Venezia 2007")[Progetti](index0b40.html?cat=9)[Ca Nani](indexbfa4.html?tag=ca-nani), [Venezia](index05f5.html?tag=venezia)[angelo](indexcd64.html?author=1 "Vedi tutti gli articoli di angelo"){.url .fn .n}

[Progetto IUAV Venezia 2003](index66f9.html?p=729) {#progetto-iuav-venezia-2003 .entry-title}
==================================================

CNR-PFBC -- IUAV Università di Venezia, Dipartimento di Costruzione dell'Architettura\
Common Hub Center and Backoffice del Portale EACHMED del progetto European Agency  for Cultural Heritage

**Progetto IUAV Common Hub Center 2003**\
Il Progetto Eureka "Each" è finanziato dai singoli governi Europei  e per quanto riguarda l'Italia dal M.I.U.R; i partners italiani sono: il Progetto Finalizzato "Beni Culturali" del CNR (Main Contractor), le Imprese ES  Progetti eSsistemi e INET S.p.a intesa, che si occupano di software e della connessione Internet. Gli altri partners europei, al momento, sono: Austria, Germania, Grecia, Ungheria, Slovenia, Spagna e Svezia.\
Per la sua posizione  geografica "strategica" rispetto all'Europa e ad alcuni paesi dell'Est europeo che hanno già aderito o aderiranno all' Each, la scelta di Venezia come sede dell'insediamento del Common Hub Centre and Backoffice assume un particolare rilievo.\
Venezia interpreta un ruolo ed occupa una posizione privilegiata in quanto essa stessa è giudicata un "bene culturale" patrimonio dell'umanità, per il suo elevato valore storico e simbolico.\
Anche la scelta del D. C. A. -- IUAV come interlocutore e partner del Progetto Finalizzato Beni Culturali del CNR, ha un suo significato a motivo della presenza, al suo interno, di settori disciplinari e indirizzi di ricerca  legati al restauro, alla conservazione e al riuso del patrimonio architettonico. Inoltre il rinnovato legame che verrà a crearsi con l'insediamento del Common  Hub Centre and Backoffice  sotto il patrocinio del D. C.A. consentirà di rinsaldare la già sperimentata collaborazione tra l'IUAV e il Progetto Finalizzato CNR -Beni Culturali  e il Target Venezia- Progetto Arsenale. Quest'ultimo già facente capo, nella gestione precedente, al D. P. A. -- IUAV, ha già dato risultati notevoli che sono stati raccolti, successivamente, in una pubblicazione di carattere europeo, e quindi confluiti e organizzati in una banca dati, pronti ad essere acquisiti dalle Istituzioni pubbliche e private preposte all'assegnazione degli incarichi esecutivi per la realizzazione delle opere di risanamento e la messa in stato di sicurezza.

[Leggi il Progetto \>\>\>\>\>\>\>\>\>\>\>\>\>\>\>\>\>\>](wp-content/uploads/2017/03/Progetto-IUAV-Venezia-2003.pdf)

[Chat del 17 marzo 2017](index66f9.html?p=729 "Permalink a Progetto IUAV Venezia 2003")[Progetti](index0b40.html?cat=9)[Hub](index0c17.html?tag=hub), [IUAV](index6923.html?tag=iuav), [Venezia](index05f5.html?tag=venezia)[angelo](indexcd64.html?author=1 "Vedi tutti gli articoli di angelo"){.url .fn .n}

[Progetto Tratturi 2015](indexd13e.html?p=719) {#progetto-tratturi-2015 .entry-title}
==============================================

**Progetto Tratturi, viaggio nel tempo 2015**

Proposta per:

-   Horizon 2020, finanziamenti europei, nuovo PSR: opportunità per il settore agroalimentare.
-   Piano per lo Sviluppo Rurale della Regione Campania (PSR 2014-2020).
-   Strumento PEI(Partenariato Europeo per l'Innovazione in agricoltura).

Titolo: Tratturi, viaggio nel tempo.\
Acronimo: TraViaTe\
Regioni coinvolte: Lazio, Abruzzo, Molise, Puglia, Campania.\
Partecipanti: CNR- IMC, Regione Abruzzo, Regione Molise, Regione Campania, Università dell'Aquila, ...

TEMATICHE (Ipotesi)

-   Studio dei percorsi più significativi della transumanza: tratturi, tratturelli, bracci, considerati in riferimento alle interazioni tra le diverse culture stanziali, collegate tra loro tramite le attività economiche e sociali che si sviluppavano e interagivano lungo le vie tratturali.
-   Studio delle coltivazioni autoctone di rilievo, praticate nelle aree tratturali, con particolare riferimento ai vitigni, ai cereali, agli ortaggi e alla produzione di oli, vini, miele, ecc.
-   Individuazione di aree adeguate per riproporre le antiche colture ai fini del recupero dei prodotti locali e delle attività agro alimentari del passato e della rivalutazione economica e culturale delle zone selezionate.
-   Individuazione di centri storici per riproporre tipiche attività artigianali riconducibili al periodo e al fenomeno della transumanza, ai fini del recupero e della valorizzazione economica e culturale dei nuclei abitativi indicati.
-   Studio dei sistemi di approvvigionamento idrico necessario al mantenimento e alla funzionalità dei percorsi tratturali: sorgenti, canali di irrigazione, pozzi, fiumi, ecc., e analisi delle acque.
-   Proposte per la valorizzazione culturale degli antichi percorsi, attraversati da nuovi itinerari di fruizione, e della archeologia tratturale: vie, macereti, ponti, luoghi di sosta, stazi, chiese, locande, mercati, fiere, ecc.

[Chat del 16 marzo 2017](indexd13e.html?p=719 "Permalink a Progetto Tratturi 2015")[Progetti](index0b40.html?cat=9)[Tratturo](index5211.html?tag=tratturo)[angelo](indexcd64.html?author=1 "Vedi tutti gli articoli di angelo"){.url .fn .n}

[Progetto EUR Civiltà Italiana 2005](index5d09.html?p=704) {#progetto-eur-civiltà-italiana-2005 .entry-title}
==========================================================

**Progetto EUR Palazzo della Civiltà Italiana 2005**

La questione della fruizione dei beni culturali rappresenta un problema sempre discusso e di non facile risoluzione. Il punto focale del problema è rappresentato dal fatto che il territorio italiano è di per sè un grande "contenitore culturale", nel quale ogni singolo bene culturale propriamente detto (i beni culturali materiali, immobili e mobili) è più o meno fruibile, contrariamente a quanto avviene circa i beni culturali noti come immateriali (le tradizioni, il ballo, il teatro,etc.) la cui fruizione spesso è difficoltosa, non contemplata o ostacolata da vari fattori. La necessità fondante del progetto che si andrà ad implementare è quella di mettere *a sistema*, in un unico grande complesso, i beni culturali in tutte le riconosciute sue forme, nonché tutte le attività ed i servizi ad essi associabili. In tal senso, principale carattere attrattivo di un progetto tanto ambizioso dovrà essere la decisa promozione del *made in italy* , nel cui ambito confluiranno le più varie espressioni del patrimonio culturale italiano. L'oggetto dello studio è il Palazzo della Civiltà italiana situato nel quartiere EUR a Roma che, recentemente, sta ricevendo le attenzioni di vari organismi: EUR SPA, Fondazione Cassa di Risparmio di Roma, Ministero per i Beni e le Attività Culturali, CNR -- Progetto Finalizzato "Beni Culturali", etc. interessati alla progettazione di una sua riqualificazione e riuso a fini culturali. L'obiettivo finale è quello di individuare le modalità di fruizione -- all'interno di un unico grande edificio -- dei vari aspetti che caratterizzano *l'offerta* del patrimonio culture, avvalendosi delle tecnologie più avanzate e tenendo in considerazione quanto attuato in altri Paesi.

[Chat del 16 marzo 2017](index5d09.html?p=704 "Permalink a Progetto EUR Civiltà Italiana 2005")[Progetti](index0b40.html?cat=9)[EUR Civiltà italiana](index5e5f.html?tag=eur-civilta-italiana)[angelo](indexcd64.html?author=1 "Vedi tutti gli articoli di angelo"){.url .fn .n}

[Progetto PON Smart Culture 2009](index39c5.html?p=700) {#progetto-pon-smart-culture-2009 .entry-title}
=======================================================

**Progetto PON Smart Culture 2009**

La ricchezza culturale di un territorio nasce da una combinazione di elementi tangibili (beni culturali di varia tipologia) e intangibili (tradizioni, storia, conoscenza, valori ... ). Questa ricchezza costituisce un forte fattore di aggregazione e di identità per le comunità che insistono sul territorio: la capacità di un territorio e della sua comunità di trovare una organica collocazione in un contesto più ampio e globale può derivare solo dalla consapevole conoscenza della propria identità a partire dalla quale avviare il dialogo e le reazioni con altre comunità e territori. Tale ricchezza culturale assume appieno il proprio significato se l'intera comunità si riconosce in essa e nel suo valore e si fa carico in modo diffuso e consapevole di importanti aspetti quali la conservazione, la valorizzazione e la trasmissione/diffusione. Appare dunque necessario, da un lato, che siano disponibili modelli e strumenti che permettano la conservazione nel tempo degli elementi materiali e di quelli immateriali che contribuiscono a definire questo patrimonio, e, dall'altro, che siano messi a punto un complesso di modalità e di tecnologie che garantiscano l'accesso il più ampio possibile alla cultura ed alle identità territoriali, offrendone una visione unitaria e chiaramente comprensibile. Il progetto utilizza dunque la tecnologia e i saperi ad essa funzionalmente collegati come strumentazione integrata per recuperare la centralità economica e sociale del patrimonio culturale secondo la seguente declinazione di obiettivi.

-   Monitoraggio dello stato dei beni culturali in termini di:
    -   Conoscenza contestuale e georeferenziata del Territorio di Cultura ;
    -   Analisi e monitoraggio della condizione strutturale e stato di degrado ;
    -   Identificazione di possibili rischi derivati dal suo attuale stato di conservazione (incluso rischio sismico laddove necessario);
    -   Sensibilizzazione diffusa delle problematiche legate al degrado delle diverse forme di beni culturali e comunicazione delle possibilità per ciascun cittadino di acquisire comportamenti che possano contribuire alla sua prevenzione;
    -   Raccolta e trattamento di informazioni derivanti da segnalazioni dei cittadini;
-   Supporto ad interventi ritenuti di conseguenza urgenti di restauro o di ulteriore protezione dell' area (ad esempio inquinamento o vibrazioni);
    -   Messa a disposizione di informazioni derivate dal controllo e monitoraggio in grado di indirizzare gli interventi e di verificarne la efficacia;
-   Applicazione di criteri di protezione e sicurezza dei beni esposti al pubblico;
    -   Identificazione e messa in opera di strumenti di protezione dei beni (non invasivi e nel rispetto di regole di privacy comune) da atti vandalici o furti in grado di generare allarmi convogliati in un centro di monitoraggio;
    -   Educazione/formazione dei componenti delle comunità riguardo il valore ed il significato dei singoli beni culturali e loro responsabilizzazione riguardo le  diverse forme di condivisione alla loro protezione/tutela in modo partecipato e diffuso;
-   Creazione di un modello di fruizione multimediale e multidisciplinare;
    -   Costruzione di una rappresentazione unitaria del patrimonio culturale di un territorio finalizzata alla possibilità di offrire una lettura contestualizzata e facilmente comprensibile di ciascun elemento che definisce la cultura della comunità;
    -   Aggregazione e ridistribuzione dei dati raccolti attraverso diversi canali di fruizione adattati alla tipologia e alla finalità delle diverse forme di comunicazione dei beni culturali anche in funzione della classe di destinatari, sempre mantenendo la coerenza della visione offerta del territorio;
    -   Fruizione dei contenuti on-site, nello stesso luogo culturale e turistico che costituisce l'attrazione, attraverso sistemi di immersione sensoriale, con attenzione alla cura degli aspetti sia emozionali che cognitivi richiesti da una esperienza significativa e realmente educativa/formativa del patrimonio del territorio;
    -   Fruizione di beni culturali attraverso sistemi di proiezione olografica (p.e. Libri antichi) ed altre tecnologie, anche di digitalizzazione, che si prestino a facilitare l'accesso a beni per i quali gli ordinari strumenti di offerta al pubblico risultino non sufficientemente significativi o sicuri

[Leggi il Progetto \>\>\>\>\>\>\>\>\>\>\>\>\>\>\>\>\>\>](wp-content/uploads/2017/03/Progetto-PON-Smart-Culture-2009.pdf)

[Chat del 16 marzo 2017](index39c5.html?p=700 "Permalink a Progetto PON Smart Culture 2009")[Progetti](index0b40.html?cat=9)[Marsica](index6ce2.html?tag=marsica), [PON](index0011.html?tag=pon), [Smart Cities](index50a0.html?tag=smart-cities)[angelo](indexcd64.html?author=1 "Vedi tutti gli articoli di angelo"){.url .fn .n}

[Progetto Bando SMI 2006](indexca55.html?p=696) {#progetto-bando-smi-2006 .entry-title}
===============================================

**Progetto Bando SMI 2006**\
I dati attualmente contenuti nella banca dati per tutta l'Italia riferita a ricercatori ed Imprese sono 13.513 e si riferiscono al periodo 1997 --  2001. La presente proposta tende ad aggiornare la situazione delle Imprese nel Lazio e nello stesso tempo a introdurre dati che in quel periodo non erano disponibili: l'aggiornamento principale riguarderà l'indicazione del numero dei dipendenti, il fatturato medio degli ultimi tre anni e la liberatoria per il trattamento dei dati sensibili delle Imprese. Inoltre verranno aggiunti dati utili quali posta elettronica, siti web  ed ogni altro dato che indica le attività attualmente in corso.

Piano di lavoro:

-   Contattare le singole Imprese nel Lazio per aggiornare i dati esistenti e recuperare i dati mancanti (fatturato, numero dipendenti, ecc.).
-   Contattare le Camere di Commercio per ulteriori dati relativi alle Imprese già inserite nella banca dati.
-   Contattare le organizzazioni del settore per un incremento del numero delle Imprese.
-   Ottenere dalle singole Imprese la liberatoria per il trattamento dei dati sensibili.
-   Creare un software specifico per la gestione della banca dati delle Imprese nel Lazio.
-   Elaborare un progetto pilota punto di riferimento per tutte le Regioni.

Proposta per le caratteristiche del Bando:

-   Una Anagrafe delle Piccole e Medie Imprese che operano in modo qualificato nel settore del patrimonio culturale dovrà avere caratteristiche volte a migliorare alcuni aspetti significativi.
-   In particolare dovrà:
-   Favorire il raggruppamento delle PMI in Consorzi e società consortili, costituiti anche in forma cooperativa, società consortili miste, associazioni temporanee d'impresa, con legami tra PMI e imprese commerciali e di servizi, enti e società a prevalente partecipazione pubblica;
-   Creare ed eventualmente migliorare gli sportelli territoriali per l'informazione, l'assistenza e la promozione per svolgere attività di supporto alle imprese per l'accesso alle agevolazioni regionali, nazionali e comunitarie;
-   Creare servizi per il sostegno alle attività di contenuto innovativo, per la promozione di nuove attività, per la gestione unificata di procedure amministrative;
-   Predisporre metodologie adeguate per un valido sistema standard per la certificazione di qualità;
-   Coordinare i laboratori per la ricerca dedicati allo sviluppo di nuove tecnologie ed il loro trasferimento, l'adozione di nuovi materiali, lo sviluppo del design;
-   Promuovere quelle metodologie di intervento sul patrimonio culturale che tengano conto dei fattori ambientali, mirati a migliorare la qualità dell'ambiente (aria, acqua, rumore smaltimento rifiuti, ecc.)
-   Sostenere la promozione e la commercializzazione delle competenze, con particolare riferimento ai mercati esteri;
-   Coordinare le reti telematiche comuni e la creazione di banche dati comuni;
-   Realizzare portali comuni per l'e-commerce di tipo settoriale, territoriale, di filiera produttiva e di Portali tematici per lo sviluppo delle transazioni telematiche;
-   Migliorare le sinergie per rendere più efficaci gli eventuali effetti occupazionali, le economie di scala e le sinergie con organismi pubblici privati.

[Leggi il Progettp \>\>\>\>\>\>\>\>\>\>\>\>\>\>\>\>\>\>](wp-content/uploads/2017/03/Progetto-SMI-2006-.pdf)

[Chat del 16 marzo 2017](indexca55.html?p=696 "Permalink a Progetto Bando SMI 2006")[Progetti](index0b40.html?cat=9)[Imprese](index514c.html?tag=imprese), [Portale Anagrafe](indexe42c.html?tag=portale-anagrafe), [SMI](index2560.html?tag=smi)[angelo](indexcd64.html?author=1 "Vedi tutti gli articoli di angelo"){.url .fn .n}

[Progetto Lazio, Imprese e Mediterraneo 2009](index820c.html?p=692) {#progetto-lazio-imprese-e-mediterraneo-2009 .entry-title}
===================================================================

**Progetto Lazio, Imprese e Mediterraneo 2009**\
Indagine conoscitiva su piccole e medie imprese della Regione Lazio nei settori sotto indicati con l'obiettivo di conoscere quali di queste sono già attive o hanno interesse ad avere interazioni con Giordania, Egitto e Marocco. Per interazione si intende non solo la vendita dei propri prodotti ma anche l'assunzione di personale proveniente da questi paesi sia già esperto o da formare. I settori da privilegiare in questa indagine e che si ritiene siano promettenti per il loro lancio verso i paesi  sopra indicati riguardano: imprese nel settore del mobilio di pregio, particolarmente apprezzato all'estero; imprese nel settore della moda e accessori di moda, di grande impatto per la clientela femminile nel mondo arabo; imprese nel settore dell'indotto delle attività cinematografiche, come scenografia, coreografia, ecc. particolarmente interessante in relazione all'Egitto che è il centro di filmografia più importante del mondo arabo; il settore del restauro di beni culturali sia mobili che architettonici; il settore dell'informatica e della computer grafica che presenta un numero elevato  di imprese nel Lazio e che possono contribuire alla informatizzazione di molte pubbliche amministrazioni nel paesi presi in considerazione.

[Leggi il Progetto \>\>\>\>\>\>\>\>\>\>\>\>\>\>\>\>\>\>](wp-content/uploads/2017/03/Progetto-Lazio-Imprese-e-Mediterraneo-2009.pdf)

[Chat del 16 marzo 2017](index820c.html?p=692 "Permalink a Progetto Lazio, Imprese e Mediterraneo 2009")[Progetti](index0b40.html?cat=9)[Imprese](index514c.html?tag=imprese), [Lazio](index682c.html?tag=lazio), [Mediterraneo](index15be.html?tag=mediterraneo)[angelo](indexcd64.html?author=1 "Vedi tutti gli articoli di angelo"){.url .fn .n}

Navigazione articoli {#navigazione-articoli .screen-reader-text}
====================

[← Articoli più vecchi](index6db4.html?author=1&paged=6)

[Articoli più recenti →](index84a2.html?author=1&paged=4)

### Foto {#foto .widget-title}

-   [Foto indice](indexaa27.html?page_id=1256)

### Tag {#tag .widget-title}

[Abruzzo](indexbf18.html?tag=abruzzo "2 argomenti"){.tag-link-99} [AIC](indexfd92.html?tag=aic "4 argomenti"){.tag-link-82} [Ambiente](indexa6a7.html?tag=ambiente "6 argomenti"){.tag-link-175} [Angelo Ferrari](indexdddd.html?tag=angelo-ferrari "22 argomenti"){.tag-link-186} [Arsenale](index6e38.html?tag=arsenale "2 argomenti"){.tag-link-115} [Bejarjomand](index93d3.html?tag=bejarjomand "1 argomento"){.tag-link-34} [Beni Culturali](index883e.html?tag=beni-culturali "14 argomenti"){.tag-link-72} [Cina](index26c3.html?tag=cina "2 argomenti"){.tag-link-71} [CNR](index47bd.html?tag=cnr "7 argomenti"){.tag-link-87} [Cultural Heritage](index49c7.html?tag=cultural-heritage "2 argomenti"){.tag-link-79} [Dipartimento](index79d6.html?tag=dipartimento "2 argomenti"){.tag-link-131} [Distretto Tecnologico](index057d.html?tag=distretto-tecnologico "2 argomenti"){.tag-link-69} [EACH](index42c8.html?tag=each "2 argomenti"){.tag-link-57} [Eachmed](indexcf6e.html?tag=eachmed "3 argomenti"){.tag-link-101} [Editoria](indexd50c.html?tag=editoria "1 argomento"){.tag-link-148} [Emissario](index7457.html?tag=emissario "4 argomenti"){.tag-link-134} [FIRB](index7342.html?tag=firb "3 argomenti"){.tag-link-38} [Formazione](index52c4.html?tag=formazione "3 argomenti"){.tag-link-96} [Foto](index2e63.html?tag=foto "2 argomenti"){.tag-link-201} [Fucino](index11b4.html?tag=fucino "5 argomenti"){.tag-link-100} [Giordania](index338b.html?tag=giordania "4 argomenti"){.tag-link-35} [H2020](index3914.html?tag=h2020 "10 argomenti"){.tag-link-119} [Immigrazione](index32ae.html?tag=immigrazione "4 argomenti"){.tag-link-85} [Imprese](index514c.html?tag=imprese "5 argomenti"){.tag-link-56} [Iran](index4241.html?tag=iran "5 argomenti"){.tag-link-25} [Kavir](index3aaa.html?tag=kavir "1 argomento"){.tag-link-32} [Kemeshk](index0773.html?tag=kemeshk "1 argomento"){.tag-link-31} [Kepha](index724b.html?tag=kepha "2 argomenti"){.tag-link-188} [Marsica](index6ce2.html?tag=marsica "5 argomenti"){.tag-link-98} [MIUR](index0aa1.html?tag=miur "3 argomenti"){.tag-link-53} [MNEMO](index7027.html?tag=mnemo "3 argomenti"){.tag-link-84} [Museo](index304a.html?tag=museo "2 argomenti"){.tag-link-91} [PFBC](indexc5dc.html?tag=pfbc "1 argomento"){.tag-link-149} [PON](index0011.html?tag=pon "4 argomenti"){.tag-link-74} [Portale Anagrafe](indexe42c.html?tag=portale-anagrafe "2 argomenti"){.tag-link-102} [PRIN](index9cf1.html?tag=prin "2 argomenti"){.tag-link-103} [Qanat](index339d.html?tag=qanat "6 argomenti"){.tag-link-26} [Radon](index68d2.html?tag=radon "3 argomenti"){.tag-link-30} [Scuola](index2953.html?tag=scuola "2 argomenti"){.tag-link-153} [Shahrood](index6549.html?tag=shahrood "2 argomenti"){.tag-link-33} [Showbak](indexde02.html?tag=showbak "4 argomenti"){.tag-link-36} [Sicilia](index4efa.html?tag=sicilia "2 argomenti"){.tag-link-193} [Territorio](indexfff4.html?tag=territorio "4 argomenti"){.tag-link-176} [UE](index3f45.html?tag=ue "12 argomenti"){.tag-link-58} [Venezia](index05f5.html?tag=venezia "8 argomenti"){.tag-link-111}

### Categorie {#categorie .widget-title}

-   [Articoli](indexe788.html?cat=139) (1)
-   [Contributi](index376e.html?cat=13) (1)
-   [Editoria](indexcf7d.html?cat=137) (1)
-   [Formazione](indexc055.html?cat=17) (1)
-   [Foto](index335b.html?cat=155) (2)
-   [Funzioni](index8cc5.html?cat=143) (1)
-   [Progetti](index0b40.html?cat=9) (87)

### Contenuti (954) {#contenuti-954 .widget-title}

Progetti 112\
Contributi Articoli 32\
Contributi Presentazioni 36\
Contributi Libri 8\
Contributi Mostre 8\
Prodotti Report 22\
Prodotti Data Base 21\
Prodotti Software 14\
Attività 12\
Curatela 26\
Editoria 48\
Formazione 5\
Mansioni Incarichi 38\
Mansioni Funzioni 8\
Mansioni Collaborazioni 192\
Mansioni Titoli 5\
Missioni principali 148\
Congressi 94\
Foto 215

[Orgogliosamente motorizzato da WordPress](http://wordpress.org/ "Piattaforma semantica di pubblicazione personale")
