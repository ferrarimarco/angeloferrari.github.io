---
layout: post
date: 9999-01-01
title:
description:
cat:
tag:
    - cnr
    - angelo ferrari
    - beni culturali
---
Archivi tag: Venezia {#archivi-tag-venezia .archive-title}
====================

[Progetto Arsenale di Venezia](index215f.html?p=1867) {#progetto-arsenale-di-venezia .entry-title}
=====================================================

[26 ottobre 2018](index215f.html?p=1867 "Permalink a Progetto Arsenale di Venezia")[Progetti](index0b40.html?cat=9)[Angelo Ferrrari](index4a18.html?tag=angelo-ferrrari), [Arsenale](index6e38.html?tag=arsenale), [Venezia](index05f5.html?tag=venezia)[angelo](indexcd64.html?author=1 "Vedi tutti gli articoli di angelo"){.url .fn .n}

CNR -- Progetto Finalizzato Beni Culturali

**PROGETTO ARSENALE DI VENEZIA[![Arsenale](wp-content/uploads/2018/10/Arsenale.jpg){.alignnone .size-full .wp-image-1869 width="856" height="560"}](wp-content/uploads/2018/10/Arsenale.jpg)**

TARGET 2.1.1 :\
Sviluppo e messa a punto di metodologie innovative e nuove strumentazioni per la conoscenza dei materiali costitutivi e loro struttura su supporto mobile, quali atti preliminari ed indispensabili per una corretta caratterizzazione dello stato di degrado e per lo sviluppo di idonei metodi di intervento, per la conoscenza della struttura e composizione dei materiali costitutivi di ciascuna tipologia materica di beni mobili: valutazione delle prestazioni (specificità, sensibilità, riproducibilità, affidabilità, ecc.) attraverso prove di laboratorio e sperimentazione su campioni e su manufatti antichi.

TARGET 2.1.2:\
Sviluppo di nuove tecniche e metodologie di indagine non invasive, realizzazione e sperimentazione di sistemi innovativi trasportabili per la caratterizzazione di vari tipi di beni culturali in ambienti museali e valutazione delle prestazioni (sensibilità, riproducibilità, affidabilità, livello di non invasività, ecc.) e dei limiti di applicabilità.

TARGET 2.2.1 :\
Individuazione di parametri specifici ed oggettivi, correlabili con le cause e lo stato di degrado di manufatti mobili con diverse tipologie materiche.

TARGET 2.2.2 :\
Messa a punto ed ottimizzazione di metodologie e procedure diagnostiche per la qualificazione e quantificazione dello stato di degrado. L'obiettivo primario del tema, all'interno del quale verranno perseguiti i due target, è l'ottimizzazione dei metodi d'indagine per la caratterizzazione e la quantificazione dello stato di degrado dei manufatti mobili. Questo obiettivo deve essere inteso come ricerca di nuove tecniche analitiche e di controllo strutturale di identificazione dei prodotti e delle manifestazioni di degrado e soprattutto come individuazione di parametri realmente significativi atti a connotare lo stato di degrado.

TARGET 2.2.3 :\
Caratterizzazione del degrado di materiali e manufatti tipici veneziani; indagini sui comportamenti in funzione di una corretta conservazione e per una loro possibile riproducibilità e fruizione. (Venezia)

TARGET 2.3.1 :\
Acquisizione ed interrelazione di dati, ottenuti anche da altri temi, e definizione di modelli che descrivono il comportamento di un manufatto al variare di determinati parametri.

TARGET 2.3.2 :\
Individuazione di sistemi di ispezione e monitoraggio, possibilmente poco costosi, di facile uso e tendenzialmente non invasivi, ai fini della loro più ampia fruibilità e diffusione. Obiettivo di questo tema è la predisposizione di metodologie diagnostiche dello stato di conservazione di beni immobili e di una struttura informativa delle relative conoscenze quale indispensabile e preliminare strumento per i successivi interventi di salvaguardia, restauro e valorizzazione di beni architettonici. Questi target dovrebbero favorire anche la produzione di sistemi informativi rivolti agli Enti preposti alla gestione, documentazione e pubblicizzazione del patrimonio storico.

TARGET 2.4.1 : \
Metodologie chimiche o fisiche e materiali innovativi per la pulitura, il consolidamento e la protezione di manufatti e relative tecniche applicative e procedure di controllo.

TARGET 2.4.2 :\
Individuazione e valutazione di danni in rapporto alle sorgenti fisiche, chimiche e biologiche e metodologie di intervento.\
Scopo primario sarà la definizione di metodologie di intervento innovative capaci di: \
- ridurre la consistenza degli interventi e l'incidenza dei costi;\
- garantire l'autenticità dei materiali costitutivi del manufatto;\
- diffondere materiali e tecniche esecutive nei cantieri edili;\
- garantire e verificare un'efficacia sicura nel tempo;\
- favorire, per quanto possibile, materiali e metodi reversibili;\
- favorire la ricaduta in campo conservativo di prodotti industriali.

TARGET 2.5.1 :\
Studio di costruzioni nel loro insieme, studi specifici relativi alle tipologie caratterizzanti ciascun materiale: muratura (archi, volte, pareti), legno (travi, capriate, ecc.), ferro (travature, elementi reticolari, ecc.) e studi relativi a specifici tipi di azioni (carichi, effetti termici, sisma, ecc.), rivolti all'ottimizzazione delle metodologie di intervento.\
L'obiettivo ha lo scopo di applicare nuove tecnologie, di delineare appropriate procedure, idonee e rispettose del bene rispetto a quelle impiegate nel passato recente, per studiare, monitorare e valutare le possibilità e l'efficacia dei metodi tradizionali fin qui impiegati.\
Appropriati modelli matematici forniranno un valido supporto per la scelta degli interventi più idonei. \
I risultati potranno così fornire chiare indicazioni sulle scelte migliori per i possibili interventi in relazione a: minimo costo (economia); minima alterazione alla immagine originaria e massimo rispetto del valore storico; massima affidabilità e durabilità (controlli); adeguati livelli di sicurezza (criteri di valutazione); privilegio della reversibilità dell'intervento; funzionalità e fruibilità dell'edificio.

TARGET 5.1.2 :\
Valorizzazione e fruizione di beni culturali scientifici: biomedici, geo-sismologici, fisico-matematici e tecnologici. Progetto di informatizzazione di musei e collezioni. Banche dati sulla storia del collezionismo e dei musei. Carta del restauro dei Beni Culturali scientifici. Studi e basi di dati sulla dispersione del patrimonio culturale e sulle sue mutazioni nella Storia. Progetti di riuso di spazi esistenti per allestimenti museali.

[Progetto San Servolo Venezia 2004](index52fb.html?p=1644) {#progetto-san-servolo-venezia-2004 .entry-title}
====

[16 ottobre 2018](index52fb.html?p=1644 "Permalink a Progetto San Servolo Venezia 2004")[Progetti](index0b40.html?cat=9)[Angelo Ferrari](indexdddd.html?tag=angelo-ferrari), [Mestieri](index49dd.html?tag=mestieri), [San Servolo](indexb899.html?tag=san-servolo), [Venezia](index05f5.html?tag=venezia)[angelo](indexcd64.html?author=1 "Vedi tutti gli articoli di angelo"){.url .fn .n}

**Progetto San Servolo Venezia 2004**

Accordo tra Il Progetto Finalizzato Beni Culturali del CNR, L'Università di  Venezia IUAV e il Centro Europeo di Venezia per i Mestieri della Conservazione del Patrimonio Architettonico. La finalià dell'intesa consiste nella istallazione nei locali del Centro europeo di San Servolo dell'European Hub Center del portale Eachmed di proprietà del PFNC-CNR.

[Progetto Palazzo Grassi Venezia 2001](indexe10c.html?p=1640) {#progetto-palazzo-grassi-venezia-2001 .entry-title}
=======

[16 ottobre 2018](indexe10c.html?p=1640 "Permalink a Progetto Palazzo Grassi Venezia 2001")[Progetti](index0b40.html?cat=9)[Angelo Ferrari](indexdddd.html?tag=angelo-ferrari), [Beni Culturali](index883e.html?tag=beni-culturali), [Formazione](index52c4.html?tag=formazione), [Multimediale](indexff77.html?tag=multimediale), [Palazzo Grassi](indexc2b6.html?tag=palazzo-grassi), [Venezia](index05f5.html?tag=venezia)[angelo](indexcd64.html?author=1 "Vedi tutti gli articoli di angelo"){.url .fn .n}

**Progetto Palazzo Grassi Venezia 2001**

PROPOSTA di costituzione di un CENTRO EUROPEO SUL PATRIMONIO CULTURALE.

Il progetto prevede la costituzione presso Palazzo Grassi di un Centro Europeo per il patrimonio culturale, aperto agli studiosi della Comunità Europea e anche a quelli del Nord Africa e del Medio Oriente, con gli obiettivi di: formazione, Multimedialità, Validazione.\
Il primo obiettivo riguarda la formazione di giovani laureati e tecnici, sia direttamente sia mediante un uso intensivo delle moderne tecnologie informatiche di e-learning. Il secondo obiettivo riguarda attività che comportino lo sfruttamento delle moderne tecnologie per la diffusione e l'interattività delle informazioni scientifiche acquisite. Il terzo obiettivo riguarda la validazione, cioè la individuazione, condivisa a livello europeo, delle caratteristiche dei prodotti e delle procedure da impiegare nella diagnostica e nel restauro del patrimonio culturale, creando opportuni protocolli di diagnostica e restauro, con particolare riferimento al patrimonio architettonico e monumentale, che abbiano validità in tutta l'Unione Europea. Il Centro verrà ospitato presso il Palazzo Grassi.

Istituzioni partecipanti:\
Comune di Venezia\
Regione Veneto\
Università di Venezia IUAV\
Università di Venezia Ca' Foscari\
Università di Padova\
CNR Progetto Finalizzato Beni Culturali

[Progetto San Giorgio, Venezia 2001](indexe49d.html?p=1636) {#progetto-san-giorgio-venezia-2001 .entry-title}
=====

[16 ottobre 2018](indexe49d.html?p=1636 "Permalink a Progetto San Giorgio, Venezia 2001")[Progetti](index0b40.html?cat=9)[Acustica](indexa1b9.html?tag=acustica), [Angelo Ferrari](indexdddd.html?tag=angelo-ferrari), [Beni Culturali](index883e.html?tag=beni-culturali), [San Giorgio](index4a7a.html?tag=san-giorgio), [Venezia](index05f5.html?tag=venezia)[angelo](indexcd64.html?author=1 "Vedi tutti gli articoli di angelo"){.url .fn .n}

**Progetto San Giorgio, Venezia 2001**

L'accordo tra il CNR, la Fondazione Scuola di San Giorgio, la Fondazione Cini, la Fondazione Casa di Risparmio di Venezia  e il Comune di Venezia prevede la costituzione di un laboratorio di restauro acustico e di rilievi acustico architettonici presso la sede della Scuola nell'isola di San Giorgio a Venezia.

Le attività principali previste sono: 1) Lo sviluppo di tecniche e metodologie acustiche applicate ai beni musicali attraverso lo svolgimento di studi teorici e sperimentali sia sugli spazi musicali che sugli strumenti a partire dagli organi e dagli strumenti ad arco. 2) Lo sviluppo di tecniche di elaborazione non lineare su base percettiva del segnale audio e elaborazione di sistemi hardware e software innovativi. 3) L'organizzazione di moduli didattici accreditati per formazione universitaria e professionale. 4) Il trasferimento di conoscenza nel campo della progettazione acustica architettonica e del rilievo acustico dei beni musicali, con l'utilizzo delle tecniche che permettono di integrare la progettazione architettonica con l'acustica. 5) L valorizzazione acustica del restauro di colonne sonore.

[Progetto Cultura e Civiltà del Mare Venezia 2006](indexaaca.html?p=745) {#progetto-cultura-e-civiltà-del-mare-venezia-2006 .entry-title}
==================

**[![Arsenale Logo](wp-content/uploads/2017/03/Arsenale-Logo-158x300.jpg){.alignnone .size-medium .wp-image-748 width="158" height="300"}](wp-content/uploads/2017/03/Arsenale-Logo.jpg)       [![Arsenale RID](wp-content/uploads/2017/03/Arsenale-RID-300x218.jpg){.alignnone .wp-image-749 width="408" height="296"}](wp-content/uploads/2017/03/Arsenale-RID.jpg)**

**Progetto Museo della Cultura e Civiltà del Mare Venezia 2006**\
L'Arsenale Spa mira ad attuare un processo di rivalutazione dell'intero Arsenale, stabilendo una rete integrata tra tutte le strutture potenzialmente connesse al Contenitore Culturale Museale. Si tratta di migliorare l'immagine dell'intera area, arricchendola di strutture e attività innovative agevoli ed attraenti ad alto valore culturale e artistico e che consentano non solo un ritorno d'immagine ma anche un margine di profitto. Nell'ambito delle varie iniziative attualmente in corso, il progetto per la realizzazione del Museo costituisce un'importante occasione per delineare e indirizzare le diverse modalità di intervento, oltre che per dotare la città di Venezia e l'Italia di una istituzione capace di confrontarsi con altre esperienze museali simili di livello europeo. Non si tratta di proporre  un luogo statico e contemplativo, né tanto meno di avanzare soluzioni alternative alle esigenze della città,  bensì di concepire un vero e proprio sistema  integrato e moderno di funzioni che fanno  del "museo Arsenale"  un elemento permanente della continuità storica economica e culturale della città.\
L'assunto principale della ricerca sulla musealità integrata, è di ricostruire la storia veneziana basata sulle ideazioni, lo sviluppo delle conoscenze scientifiche, la tradizione idraulica e le scienza e le tecniche relative alla cultura e civiltà dell'acqua in connessione alle forme di vita degli oggetti e degli strumenti prodotti dall' arte e dalla tecnica nella consapevolezza della loro indissolubilità.  La strategia progettuale protesa a far rivivere e a valorizzare la dimensione storica tecnico scientifica e dei prodotti materiali, deve avere come finalità il passaggio dal museo di oggetti al museo di idee, nel senso che l'Arsenale stesso è coinvolto nel mostrarsi oltre che nel mostrare strumenti e prodotti materiali da intendere come idee materializzate.\
E' indispensabile pertanto sottolineare la necessità di raccogliere e collezionare anche i manufatti di varia natura allo scopo di indurre, da un lato, al loro studio sistematico che consentirà poi di poterli mostrare al pubblico in forma organica, disponendole in forte connessione tematica e concettuale ai luoghi in cui essi stessi in quanto strumenti avevano concretamente operato.\
Le circostanze entro cui, nel mondo contemporaneo, si progettano e realizzano, prodotti d'uso, procedure e tecniche esecutive, strumenti e oggetti tecnici, sono in continua trasformazione; ciò ci induce a costituire luoghi e percorsi  "museali" che ci rendano consapevoli del modo di produrre, delle pratiche e delle tecniche pregresse e in una parola dell'universo del lavoro che oramai fa parte del nostro passato, proprio perché è maturata una percezione diversa degli oggetti materiali del passato; ciò ci induce a essere orientati a recepire in modo nuovo tali oggetti e pertanto, diviene essenziale a tale scopo, il ruolo persuasivo ed educativo del Museo. E' del tutto evidente come l'Arsenale, di per sé, costituisca il museo di  se stesso: una ricca collezione di edifici monumentali,  bacini d'acqua,  scali e attrezzature documenta nove secoli di vicende  civili e militari dello "Stato" veneziano. Questa è una condizione indiscutibile, perché è l'unica  che possa garantire l'unitarietà  storica-ambientale al complesso arsenalizio e al contempo  riaffermarne il ruolo economico e culturale divenendo il fulcro di una nuova centralità  urbana capace di competere con il resto della città. Ciò significa  aprire l'Arsenale al suo immediato contesto,   renderlo fruibile e visitabile  in ogni  sua parte attraverso itinerari e percorsi che sappiano mantenere vivi e leggibili i caratteri storici e gli aspetti tecnici appartenenti anche al suo passato più recente.\
Il museo "Arsenale"  non dovrà essere di  ostacolo allo sviluppo economico e urbanistico della città,  ma al contrario dovrà interagire con lo stesso sviluppo offrendo spazi di grande valore storico  e strategico sia per gli usi propriamente militari (la scuola di Studi Strategici, il Museo Storico Navale, la Biblioteca del mare ecc.)  sia per  quelli proposti dall'Amministrazione comunale attraverso il  Documento Direttore (le attività culturali e espositive, i laboratori di ricerca, la cantieristica, l'artigianato, ecc.)\
In questa prospettiva le componenti architettoniche, tecnologiche e ambientali di pregio, ancora oggi presenti nel complesso (a nord, nelle aree demaniali in concessione del Comune, dell'Arsenale spa, del CNR, di Thetis; a sud in quelle concesse alla Marina Militare e alla Biennale), rappresentano una risorsa d' indiscutibile valore economico e culturale non solo per il nuovo museo, ma per l'intera  comunità veneziana. E' proprio in base a questi valori,  che ogni reperto (edifici, macchine, impianti tecnici, spazi produttivi, ecc.) dovrà essere  individuato, catalogato, conservato e valorizzato  mediante  usi compatibili e rispettosi della natura del luogo. Deve comunque essere ben chiaro che in reperimento e la catalogazione del patrimonio arsenalizio -- attività che richiederà anni di lavoro -- sarà una delle attività importanti che saranno svolte nell'ambito del Museo del Mare. Tenuto conto dei tempi per il restauro dell'edificio ad esso dedicato si può agevolmente ipotizzare che all'apertura del Museo, entro circa due anni dall'inizio lavori,  sarà trascorso tempo sufficiente per un serio esame del patrimonio stesso.

[Leggi il progetto \>\>\>\>\>\>\>\>\>\>\>\>\>\>\>\>\>\>](wp-content/uploads/2017/03/Progetto-Cultura-e-Civilta-del-Mare-Venezia-2006-RID.pdf)

[Chat del 17 marzo 2017](indexaaca.html?p=745 "Permalink a Progetto Cultura e Civiltà del Mare Venezia 2006")[Progetti](index0b40.html?cat=9)[Arsenale](index6e38.html?tag=arsenale), [Museo](index304a.html?tag=museo), [Venezia](index05f5.html?tag=venezia)[angelo](indexcd64.html?author=1 "Vedi tutti gli articoli di angelo"){.url .fn .n}

[Progetto CSA Venezia 2007](index00c2.html?p=741) {#progetto-csa-venezia-2007 .entry-title}
=================================================

**Progetto Centro Studi Arsenale: Scienze Tecniche e Storiche, Arti e Tecnologie Analitiche e Diagnostiche**

Il CNR-PFBC per la valorizzazione del patrimonio culturale dell'arsenale di Venezia.\
La valorizzazione del patrimonio culturale è uno sforzo complessivo che coinvolge le competenze dell'intero paese. Lo sforzo di ricerca per predisporre le tecnologie, processi e competenze più opportune deve essere fortemente integrato (non è sufficiente un semplice "raccordo") con le opportunità di valorizzazione. Pertanto risulta fondamentale la costruzione di una "cabina di regia" o punto di riferimento, che proponga e validi aree strategiche di ricerca, assicuri il massimo scambio informativo fra tutti gli enti interessati, individui risorse aggiuntive (umane e finanziarie) e agisca da Agenzia di promozione verso il paese e all'estero. Promuova, infine, azioni di sensibilizzazione e comunicazione delle attività in corso. D'altra parte non è pensabile un organo che limiti o imponga linee di azione ai ricercatori degli Istituti (organo diverso da quelli istituzionalmente preposti a questo, nel rispetto della libertà di ricerca), così come non è pensabile un organo che controlli o fornisca azioni di formazione qualificata, in competizione con Università, Scuole (Ministero BBCC) e Enti preposti a tale fine. Vi sono inoltre da tener conto le possibili sovrapposizioni con Enti o Organismi Internazionali (vedi p.4) che sviluppano dal primo dopoguerra azioni di promozione, comunicazione, coordinamento per la conservazione dei BBCC. Il Centro deve costituire un punto di riferimento forte e molto qualificato per la realizzazione di grandi progetti strategici, grandi interventi conservativi, tavoli di confronto istituzionali con Enti Italiani e Istituzioni estere.

[Leggi il Progetto \>\>\>\>\>\>\>\>\>\>\>\>\>\>\>\>\>\>](wp-content/uploads/2017/03/Progetto-CSA-Venezia-2007.pdf)

[Chat del 17 marzo 2017](index00c2.html?p=741 "Permalink a Progetto CSA Venezia 2007")[Progetti](index0b40.html?cat=9)[CSA](index06df.html?tag=csa), [Venezia](index05f5.html?tag=venezia)[angelo](indexcd64.html?author=1 "Vedi tutti gli articoli di angelo"){.url .fn .n}

[Progetto Ca' Nani Venezia 2007](index7458.html?p=734) {#progetto-ca-nani-venezia-2007 .entry-title}


**[![Ca Nani RID](wp-content/uploads/2017/03/Ca-Nani-RID-215x300.jpg){.alignnone .size-medium .wp-image-738 width="215" height="300"}](wp-content/uploads/2017/03/Ca-Nani-RID.jpg)**\
**Progetto Ca' Nani Venezia 2007**

Un punto cardine del processo di rifunzionalizzazione di Palazzo Ca' Nani consiste nell'applicazione di un nuovo modo di fruizione dei contenuti culturali ivi proposti; la Fondazione sfrutterà ampiamente per potersi affermare i concetti di edutainment. Si tratta di un concetto che trova la sua radice etimologica nel rapporto che c'è tra educazione e gioco, education e entertainment; esso si sta proponendo prepotentemente sulla scena economica italiana e mondiale per le sue potenzialità ancora non del tutto esplorate, per l'importanza dei casi di successo, per la vicinanza alle esigenze attuali di immediatezza e semplicità del conoscere.\
Per edutainment si intende un modo totalmente nuovo di considerare i processi di apprendimento; esso prende le mosse dai modelli tradizionali, per i quali apprendere significa dedicare del tempo ad attività perlopiù noiose e poco personalizzate, spostandosi verso una concezione del conoscere completamente rinnovata: si impara divertendosi, secondo tempi soggettivi e soprattutto con maggiore facilità. In sostanza edutainment significa rendere ludico un processo che fino ad oggi era considerato tedioso. L'edutainment sembra oggi il nuovo mezzo con cui si giunge alla conoscenza perchè si adatta ai tempi moderni, tempi in cui il rapporto tra la società civile e la cultura è assolutamente dinamico. La possibilità di imparare divertendosi è possibile grazie anche a tecnologie nuove ma robuste e user-friendly, le quali consentono un coinvolgimento diretto del pubblico e un costante scambio uomo-conoscenza-macchina-conoscenza, in cui l'attività umana è continuamente stimolata e sfidata, in una dialettica che viene detta "interattività".\
Una struttura che voglia promuovere la cultura e che contemporaneamente voglia diventare competitiva nel mercato dell'industria culturale non può trascurare questi cambiamenti e deve individuare e sperimentare nuovi modi per coinvolgere il pubblico. Proprio in questo contesto le tecnologie offrono opportunità straordinarie. L'indissolubile legame che intercorre tra edutainment e tecnologia (la quale può essere vista come il mezzo tramite il quale si implementa l'idea di edutainment) fa sì che quest'ultima sia inglobata nella stessa definizione stessa di edutainment, considerato, allora, come il connubio tra didattica, nuove tecnologie e intrattenimento. L'attuale forte interesse emerso nei confronti dell'edutainment è legato all'importanza dei due settori economici che in esso convergono: da un lato infatti l'istruzione costituisce il principio fondamentale per la crescita culturale di un individuo, dall'altro l'entertainment è una delle industrie di maggior rilievo economico (negli Stati Uniti il settore dell'entertainment ha superato quello del vestiario e della cura della salute). \
L'edutainment sembra pertanto trovare un campo d'applicazione naturale nelle attività culturali fermo restando che il concetto di esperienza (e di fruizione) è del tutto inconciliabile con la visione elitaria della cultura fondata esclusivamente su presupposti educativi e quindi si rende inevitabile un processo di svecchiamento della gestione di qualsiasi contenitore culturale e deve fare in modo che il visitatore metabolizzi i contenuti propostigli divertendosi. Questo processo può avvenire grazie alle tecnologie multimediali e interattive di cui ora disponiamo e che offrono uno strumento rivoluzionario per una riqualificazione della funzione educativa e divulgativa: queste tecnologie dovranno essere ampiamente impiegate nella rifunzionalizzazione del Palazzo Ca' Nani.

[Leggi il Progetto \>\>\>\>\>\>\>\>\>\>\>\>\>\>\>\>\>\>](wp-content/uploads/2017/03/Nani-Venezia-2007w.pdf)

[Chat del 17 marzo 2017](index7458.html?p=734 "Permalink a Progetto Ca’ Nani Venezia 2007")[Progetti](index0b40.html?cat=9)[Ca Nani](indexbfa4.html?tag=ca-nani), [Venezia](index05f5.html?tag=venezia)[angelo](indexcd64.html?author=1 "Vedi tutti gli articoli di angelo"){.url .fn .n}

[Progetto IUAV Venezia 2003](index66f9.html?p=729) {#progetto-iuav-venezia-2003 .entry-title}
==================================================

CNR-PFBC -- IUAV Università di Venezia, Dipartimento di Costruzione dell'Architettura\
Common Hub Center and Backoffice del Portale EACHMED del progetto European Agency  for Cultural Heritage

**Progetto IUAV Common Hub Center 2003**\
Il Progetto Eureka "Each" è finanziato dai singoli governi Europei  e per quanto riguarda l'Italia dal M.I.U.R; i partners italiani sono: il Progetto Finalizzato "Beni Culturali" del CNR (Main Contractor), le Imprese ES  Progetti eSsistemi e INET S.p.a intesa, che si occupano di software e della connessione Internet. Gli altri partners europei, al momento, sono: Austria, Germania, Grecia, Ungheria, Slovenia, Spagna e Svezia.\
Per la sua posizione  geografica "strategica" rispetto all'Europa e ad alcuni paesi dell'Est europeo che hanno già aderito o aderiranno all' Each, la scelta di Venezia come sede dell'insediamento del Common Hub Centre and Backoffice assume un particolare rilievo.\
Venezia interpreta un ruolo ed occupa una posizione privilegiata in quanto essa stessa è giudicata un "bene culturale" patrimonio dell'umanità, per il suo elevato valore storico e simbolico.\
Anche la scelta del D. C. A. -- IUAV come interlocutore e partner del Progetto Finalizzato Beni Culturali del CNR, ha un suo significato a motivo della presenza, al suo interno, di settori disciplinari e indirizzi di ricerca  legati al restauro, alla conservazione e al riuso del patrimonio architettonico. Inoltre il rinnovato legame che verrà a crearsi con l'insediamento del Common  Hub Centre and Backoffice  sotto il patrocinio del D. C.A. consentirà di rinsaldare la già sperimentata collaborazione tra l'IUAV e il Progetto Finalizzato CNR -Beni Culturali  e il Target Venezia- Progetto Arsenale. Quest'ultimo già facente capo, nella gestione precedente, al D. P. A. -- IUAV, ha già dato risultati notevoli che sono stati raccolti, successivamente, in una pubblicazione di carattere europeo, e quindi confluiti e organizzati in una banca dati, pronti ad essere acquisiti dalle Istituzioni pubbliche e private preposte all'assegnazione degli incarichi esecutivi per la realizzazione delle opere di risanamento e la messa in stato di sicurezza.

[Leggi il Progetto \>\>\>\>\>\>\>\>\>\>\>\>\>\>\>\>\>\>](wp-content/uploads/2017/03/Progetto-IUAV-Venezia-2003.pdf)

[Chat del 17 marzo 2017](index66f9.html?p=729 "Permalink a Progetto IUAV Venezia 2003")[Progetti](index0b40.html?cat=9)[Hub](index0c17.html?tag=hub), [IUAV](index6923.html?tag=iuav), [Venezia](index05f5.html?tag=venezia)[angelo](indexcd64.html?author=1 "Vedi tutti gli articoli di angelo"){.url .fn .n}

