Archivi categoria: Progetti {#archivi-categoria-progetti .archive-title}
===========================

[Progetto ARCHAEO SURVEY 2005](index5b8d.html?p=498) {#progetto-archaeo-survey-2005 .entry-title}
====================================================

[![](wp-content/uploads/2017/03/chimera-nera-150x150.png){.alignnone .wp-image-333 width="32" height="32"}](wp-content/uploads/2017/03/chimera-nera.png)\
Consiglio Nazionale delle Ricerche\
Progetto Finalizzato Beni Culturali

**ARCHAEO SURVEY**\
Individuazione di siti e manufatti archeologici mediante tecniche di telerilevamento integrate con GIS e modelli multivariati di predittività.\
* (Unsolicited Proposal -- Roma, febbraio 2005)*

[![Alba Fucens Scavi](wp-content/uploads/2017/03/Alba-Fucens-Scavi.jpg){.alignnone .size-full .wp-image-500 width="1000" height="662"}](wp-content/uploads/2017/03/Alba-Fucens-Scavi.jpg)

**Earth Observation.                                                                                                                                            ** La conoscenza del patrimonio culturale di un territorio, comprendente non solo le risorse archeologiche note, ma anche quelle non ancora individuate, rappresenta una necessità di primaria importanza sia per quanto riguarda la loro tutela mediante adeguate politiche di controllo e gestione, che di valorizzazione e quindi di fruizione da parte della comunità. L'individuazione di siti e manufatti di interesse archeologico e, di conseguenza, la compilazione di mappe di "previsione o rischio archeologico" relativamente a vaste estensioni di territorio quali quelle a scala provinciale e/o regionale, apre agli studiosi del settore nuove prospettive di analisi e di ricostruzione storico-archeologica e quindi della sua valorizzazione culturale, importante per la valorizzazione di un territorio. I metodi tradizionali di investigazione volti all'individuazione dei siti archeologici ancora sconosciuti trovano, d'altra parte, la loro principale limitazione nei costi e nei tempi necessari per effettuare il rilevamento di aree molto estese, nel caso si operi senza una plausibile indicazione delle aree a maggiore probabilità di insediamento. Ne consegue quindi l'utilità di sviluppare e mettere a punto metodologie di indagine volte alla valutazione della predisposizione di un luogo alla presenza di un insediamento umano del passato, in modo da determinare punto per punto la *suscettibilità* del territorio all'insediamento e la probabilità di presenza di un sito sconosciuto. La compilazione di tali mappe di predittività della presenza di siti archeologici, consente quindi la definizione di opportune strategie di indagine e verifiche sul campo che accertino l'effettiva presenza di tracce del passato e la compilazione di mappe della realtà archeologica.

Oltre ai metodi standard di esplorazione del terreno per l'identificazione di siti di interesse archeologico, l'unica informazione telerilevata effettivamente impiegata al giorno d'oggi, è fornita dalla foto aerea tradizionale. Riprese aereofotografiche sia verticali che oblique, vengono generalmente utilizzate per studi sistematici a media e grande scala di fenomeni e processi sia naturali (forme del rilievo, natura del suolo, processi di instabilità, ecc.), che storico-archeologici. Ad oggi, la ricerca archeologica sul territorio si è avvalsa quasi esclusivamente di fotografie aeree recenti ma soprattutto storiche, quale strumento fondamentale per la conoscenza, la valorizzazione, la tutela e la gestione dei beni culturali, nel settore storico, archeologico, monumentale ed ambientale.

Non altrettanto sviluppate, e tantomeno operative, appaiono le metodologie basate sull'impiego del telerilevamento ambientale da satellite e da aereo (satelliti, scanner multispettrali, iperspettrali, sensori a microonde, ecc.), e sulle tecniche di elaborazione numerica delle immagini telerilevate (multispettrale e multitemporale, data fusion, analisi contestuale, ecc.)  anche se si ricorre spesso a metodi, tecniche e strumenti resi disponibili dal progresso scientifico per la contestualizzazione di siti noti o per la ricerca di siti nuovi nell'ambito della "landscape archaeology". In particolare, hanno trovato applicazione il telerilevamento per la raccolta delle informazioni di base sul contesto e/o sui siti stessi ed i Sistemi Informativi Geografici (GIS) per la gestione, analisi, elaborazione e visualizzazione delle informazioni raccolte. Più raramente sono stati utilizzati modelli multivariati (statistici o meno) per l'analisi dei dati e per la costruzione di modelli predittivi o esplicativi. Appare in ogni caso promettente il fatto  che, in situazioni difficili dal punto di vista cartografico e della documentazione aerea, si possa ricorrere ad immagini satellitari per usi a vari livelli di definizione, ma soprattutto per letture di macroscala.

Non si conoscono invece formulazioni e applicazioni di sistemi conoscitivi complessi basati sull'uso integrato di tutti gli "strumenti" menzionati sopra. Similmente al caso delle realtà archeologiche non ancora scoperte, anche nel caso delle risorse culturali conosciute, le tecnologie di telerilevamento da aereo e sopratutto da satellite non sono impiegate né per scopi di caratterizzazione dei siti né per  attività di monitoraggio periodico della realtà ambientale e del contesto archeologico con lo scopo di evidenziare eventuali cambiamenti delle zone protette, indotti da cause naturali o antropiche. Anche in questo settore, il telerilevamento EO ottico non risulta a tutt'oggi adeguatamente valutato ed utilizzato ed inoltre non sono conosciuti neanche casi in cui l'informazione telerilevata venga utilizzata in maniera sistematica a livello operativo.

L'obiettivo è pertanto: **Definizione del contributo potenziale ed applicativo che i dati EO ottico da satellite e da aereo possono dare in base ai requisiti utente ed agli scenari applicativi definiti nell'ambito della modellistica e delle metodologie di indagine, conoscenza e gestione delle risorse archeologiche.**

[Leggi il Progetto \>\>\>\>\>\>\>\>\>\>\>\>\>\>\>\>\>\>](wp-content/uploads/2017/03/Progetto-Archaeo-Survey-2005.pdf)

[Chat del 12 marzo 2017](index5b8d.html?p=498 "Permalink a Progetto ARCHAEO SURVEY 2005")[Progetti](index0b40.html?cat=9)[Archaeo Survey](index85d2.html?tag=archaeo-survey), [Archeologia](index235b.html?tag=archeologia), [ASI](index39ef.html?tag=asi), [GIS](indexb152.html?tag=gis), [Satellite](indexf77f.html?tag=satellite), [Telerilevamento](index4f1a.html?tag=telerilevamento)[angelo](indexcd64.html?author=1 "Vedi tutti gli articoli di angelo"){.url .fn .n}

[Progetto OLEOSECOLA 2015](index87e8.html?p=491) {#progetto-oleosecola-2015 .entry-title}
================================================

VALORIZZAZIONE DEGLI OLIVETI SECOLARI DELLA SABINA

**Contributo per la valorizzazione storico culturale degli ulivi secolari della Sabina**\
(A. Ferrari)

Uno degli obiettivi primari del Consorzio Sabina DOP è salvaguardare il patrimonio di esemplari di ulivi secolari e monumentali della Sabina.\
Per quanto riguarda la valorizzazione degli ulivi secolari della Sabina e del loro ambiente, sarebbe opportuno considerare il problema nella realtà del suo insieme territoriale. Predisporre cioè itinerari storico culturali che includano tutti i Comuni collegati con il Consorzio Sabina DOP, attraverso un legame sulle tematiche dell'olio, della cultura, della storia, delle tradizioni locali e dell'ambiente.

In particolare potrebbero essere tenuti in considerazione alcuni spunti di lavoro:

-   Censimento degli ulivi secolari.
-   Censimento ed eventuale restauro degli antichi frantoi che macinano ancora oggi con metodi tradizionali e che certamente esistono nella Sabina.
-   Itinerari degli ulivi secolari selezionati, in auto, a cavallo, in mountain bike.
-   Associare agli itinerari corsi di degustazione dell'olio.
-   Diffondere nelle scuole, a diversi livelli, i corsi di degustazione dell'olio, con particolare attenzione alle proprietà della produzione dagli ulivi secolari.
-   Collegare, attraverso gli agriturismo della Sabina, gli itinerari dell'olio degli ulivi secolari, al 100% biologico, con altri prodotti gastronomici locali, possibilmente DOP.
-   Individuare i centri benessere e relax della Sabina che utilizzeranno per la cosmesi, i massaggi, ecc. prodotti ottenuti dalla lavorazione dell'olio degli ulivi secolari.
-   Individuare attraverso i dati delle analisi chimiche tutte quelle proprietà dell'olio riconducibili alla secolarità dell'ulivo per un eventuale apertura ai mercati d'Oriente, particolarmente attenti a questo tipo di caratteristiche.
-   Per poter valorizzare gli ulivi secolari della Sabina è necessario tutelare il loro ambiente, infatti questi ambienti, ad elevato grado di naturalità, possono fornire un contributo essenziale per la tutela della biodiversità. Si potrebbe quindi pensare a questi luoghi come a degli "hot spot" della biodiversità.

[Chat del 11 marzo 2017](index87e8.html?p=491 "Permalink a Progetto OLEOSECOLA 2015")[Progetti](index0b40.html?cat=9)[Olio](index868f.html?tag=olio)[angelo](indexcd64.html?author=1 "Vedi tutti gli articoli di angelo"){.url .fn .n}

[\_Montalto 2010-2018](indexffa6.html?p=407) {#montalto-2010-2018 .entry-title}
============================================

In costruzione

[Chat del 8 marzo 2017](indexffa6.html?p=407 "Permalink a _Montalto 2010-2018")[Progetti](index0b40.html?cat=9)[Borrello](index4869.html?tag=borrello), [Montalto](indexda06.html?tag=montalto)[angelo](indexcd64.html?author=1 "Vedi tutti gli articoli di angelo"){.url .fn .n}

[\_Emissario del Fucino 2011-2018](index4efb.html?p=405) {#emissario-del-fucino-2011-2018 .entry-title}
========================================================

In Costruzione

[Chat del 8 marzo 2017](index4efb.html?p=405 "Permalink a _Emissario del Fucino 2011-2018")[Progetti](index0b40.html?cat=9)[Emissario](index7457.html?tag=emissario), [Fucino](index11b4.html?tag=fucino)[angelo](indexcd64.html?author=1 "Vedi tutti gli articoli di angelo"){.url .fn .n}

[\_Sperone 2015-2018](index23ea.html?p=403) {#sperone-2015-2018 .entry-title}
===========================================

In costruzione

[Chat del 8 marzo 2017](index23ea.html?p=403 "Permalink a _Sperone 2015-2018")[Progetti](index0b40.html?cat=9)[Sperone](indexe099.html?tag=sperone)[angelo](indexcd64.html?author=1 "Vedi tutti gli articoli di angelo"){.url .fn .n}

[Tecno\_Cult 2016-2017](indexae62.html?p=397) {#tecno_cult-2016-2017 .entry-title}
=============================================

**[CNR -- Istituto di Metodologie Chimiche](http://www.imc.cnr.it/) PROGETTO TECNO-CULT**

Modello strategico/informatico per il coordinamento, la valorizzazione e il trasferimento tecnologico dei risultati della ricerca nel settore del patrimonio culturale.

**Durata del Progetto:** è stata programmata in 18 mesi, dal 01/0172016 al 30/06/2017. **Soggetto esecutore:** CNR, Istituto di Metodologie Chimiche, Area della Ricerca Roma 1. **Referente: **Angelo Ferrari

**Collaborazioni:** CNR-ITABC Ist. per le Tecnol. Applicate ai Beni Culturali (P. Mauriello) CNR-ISMN Istit. per lo Studio dei Materiali Nanostrutturati, (G. M. Ingo) CNR-ISMA Istituto di Studi sul Mediterraneo Antico, (Paola Moscati) CNR-ICVBC Istituto per la Conservazione e Valorizzazione dei Beni Culturali, (M. P. Colombini) MiBACT--ICR Istituto Centrale del Restauro (Contatti in corso) AIC Associazione Investire in Cultura, (Angelo Guarino) INBB, Istituto Nazionale Biostrutture e Biosistemi, (Giovanni Antonini)

**Gruppo di lavoro:** SIMONA BOCCUTI CNR -- Istituto di Metodologie Chimiche, CTER 6° Liv. CARMELO CANNARELLA CNR -- Istituto di Metodologie Chimiche, Tecnologo ANGELO FERRARI CNR -- Istituto di Metodologie Chimiche, 1° Tecnologo GIORGIO GIARDINI CNR -- Istituto di Metodologie Chimiche, CTER 4° Liv. LAURA LILLA CNR -- Istituto di Metodologie Chimiche, CTER 6° Liv. VALERIA PICCIONI CNR -- Istituto di Metodologie Chimiche, Tecnologo GIAMPIERA PORCU CNR -- Istituto di Metodologie Chimiche, CTER 6° Liv. PIETRO RAGNI CNR -- Istituto di Metodologie Chimiche, 1° Ricercatore STEFANO TARDIOLA CNR -- Istituto di Metodologie Chimiche, CTER 6° Liv. ALESSANDRO TOZZI CNR -- Istituto di Metodologie Chimiche, CTER 6° Liv.

**Gruppo di verifica** GIOVANNA MANCINI CNR -- Istituto di Metodologie Chimiche, Direttore CARMELO CANNARELLA CNR -- Istituto di Metodologie Chimiche, Tecnologo ANGELO FERRARI CNR -- Istituto di Metodologie Chimiche, 1° Tecnologo PIETRO RAGNI CNR -- Istituto di Metodologie Chimiche, 1° Ricercatore

**Abstract:  **TecnoCult è un contenitore informatico (banca dati relazionale), fruibile in rete, con obiettivi e funzioni specifici, dedicato alla valorizzazione delle ricerche nel settore del patrimonio culturale e può essere considerato un modello perché la sua struttura e il suo funzionamento sono applicabili anche ad altri settori di ricerca del CNR. TecnoCult è stato pensato per migliorare, attraverso un ricco bagaglio di informazioni messo a disposizione dell'Ente, la valorizzazione delle ricerche svolte in ambito CNR, fornendo alle Amministrazioni Centrali un valido strumento che contribuisca a soddisfare specifici fabbisogni.

[Chat del 8 marzo 2017](indexae62.html?p=397 "Permalink a Tecno_Cult 2016-2017")[Progetti](index0b40.html?cat=9)[Beni Culturali](index883e.html?tag=beni-culturali), [CNR](index47bd.html?tag=cnr), [Tecnocult](index39d0.html?tag=tecnocult)[angelo](indexcd64.html?author=1 "Vedi tutti gli articoli di angelo"){.url .fn .n}

[RTQ -- Repertorio Tematico dei Qanat 2016-2018](index51fe.html?p=394) {#rtq-repertorio-tematico-dei-qanat-2016-2018 .entry-title}
======================================================================

    RTQ Bozza di lavoro

    Il Repertorio Tematico dei Qanat (RTQ) prevede la selezione, tra gli oltre 7.000 qanat individuati in varie regioni, di quelli significativi, per caratteristiche geomorfologiche, per lunghezza, per superficie irrigata, per stato di conservazione, ecc.

  ---------------------- ------------------------------------- ---------------
        **NATION**                  ** LOCAL NAME**             **No. QANAT**
       Afghanistan                    Afghanestan                   1,172
         Algeria                       Al Jaza'r                     527
        Azerbaijan                    Azarbaycan                     14
          China                        Zhong Guo                     403
          Egypt                          Misr                        17
           Iran                          Iran                       3,813
           Iraq                          Iraq                        28
          Israel                        Ysra'el                       5
          Jordan                       Al Urdun                       9
        Kazakhstan                     Qazaqstan                     16
          Libya                         Libyah                       124
         Morocco                      Al Maghrib                     527
           Oman                          Uman                        149
         Pakistan                      Pakistan                      112
       Saudi Arabia             Al Arabiyah as Suudiyah               0
          Syria                         Surijah                      23
         Tunisia                         Tunis                       124
       Turkmenistan                  Turkmenistan                    44
   United Arab Emirates   Al Imarat al Arabiyah al Muttahidah         2
        Uzbekistan                    Uzbekiston                     27
          Yemen                        Al Yaman                       1
                                 **Total  01/12/2014**            **7,137**
  ---------------------- ------------------------------------- ---------------

[Chat del 8 marzo 2017](index51fe.html?p=394 "Permalink a RTQ – Repertorio Tematico dei Qanat 2016-2018")[Progetti](index0b40.html?cat=9)[Qanat](index339d.html?tag=qanat), [RTQ](index3c8c.html?tag=rtq)[angelo](indexcd64.html?author=1 "Vedi tutti gli articoli di angelo"){.url .fn .n}

[Ambiente, uomo e territorio 2010-2016](index3f97.html?p=383) {#ambiente-uomo-e-territorio-2010-2016 .entry-title}
=============================================================

[7 marzo 2017](index3f97.html?p=383 "Permalink a Ambiente, uomo e territorio 2010-2016")[Progetti](index0b40.html?cat=9)[Ambiente](indexa6a7.html?tag=ambiente), [CNR](index47bd.html?tag=cnr), [Commessa](index3b4b.html?tag=commessa), [Territorio](indexfff4.html?tag=territorio)[angelo](indexcd64.html?author=1 "Vedi tutti gli articoli di angelo"){.url .fn .n}

#### **Ambiente, uomo e territorio:** nuove metodologie per lo studio e la valorizzazione dei beni culturali in aree desertiche CNR -- INT.P10.011

    Progetto 2010-2016
    Angelo Ferrari - Ezio Burri
      
    Consiglio Nazionale delle Ricerche
    Istituto di Metodologie Chimiche
      
    Dipartimento
    Scienze umane e sociali, patrimonio culturale
      
    Progetto Interdipartimentale
    Cultura e Territorio (INT.P10)

    CNR Commessa INT.P10.011
    Ambiente, uomo e territorio, nuove metodologie per lo studio e la   valorizzazione dei beni culturali in aree desertiche
      
    CNR Modulo INT.P10.011.001
    Metodologie per lo studio, ai fini della valorizzazione, dei beni culturali in regioni aride, datazioni, rilevamento radon
      
    CNR Modulo INT.P10.011.002
    Relazioni tra beni culturali e territorio in ambienti aridi: idrogeologi

[IRAN 2008-2018](index1f38.html?p=381) {#iran-2008-2018 .entry-title}
======================================

[7 marzo 2017](index1f38.html?p=381 "Permalink a IRAN 2008-2018")[Progetti](index0b40.html?cat=9)[Iran](index4241.html?tag=iran), [Qanat](index339d.html?tag=qanat), [Shahrood](index6549.html?tag=shahrood), [Yazd](index72e5.html?tag=yazd)[angelo](indexcd64.html?author=1 "Vedi tutti gli articoli di angelo"){.url .fn .n}

``` {style="text-align: justify;"}
Pubblicazioni  Collaborazioni  Team

PROGETTO IRAN
Si tratta di un Progetto per lo studio e la valorizzazione storico culturale e ambientale di antichi sistemi idraulici chiamati qanat. Con questo termine sono indicati arcaici sistemi per la conduzione di acque nelle aree desertiche. Presenti in moltissime aree del vicino e medio oriente, sino al nord Africa, trovano in Iran una della maggiori espressioni, numeriche e tipologiche. Con la collaborazione dell’Università Tecnologica iraniana di Shahrood, nell'Iran nord orientale, sono state avviate ricerche multidisciplinare per lo studio dei molteplici qanat presenti in quella regione e delle aree carsiche limitrofe che costituiscono, nei fatti, le principali ricariche degli acquiferi pertinenti tali opere idrauliche.


L’area iraniana oggetto di studio

Nel panorama dei qanat, l’Iran occupa un posto di notevole rilievo e, genericamente sino al recente passato, si riteneva che questa specifica opera idraulica avesse avuto origine proprio in questo settore del vicino Oriente, ove tra molteplici areali, certamente un posto di rilievo deve essere riservato alla regione di Semnan, ed in particolare alla provincia di Shahrood ove il fenomeno è molto diffuso con una elevata percentuale di struttura ancora efficienti. Questa regione è posta nell’ Iran orientale, tra il margine settentrionale del Dasht-è-Kavir ed i Monti Alborz orientali, in un contesto litologico e geomorfologico peculiare ove si evidenziano, appunto, le successioni di aperture che indicano notoriamente la localizzazione dei pozzi di accesso al canale sotterraneo. Dalle basse propaggini dei ricordati Erburz e lungo l’arida distesa del Kavir che lambisce, a sud, la periferia di Yazd, la presenza dei qanat marca la presenza dei molti insediamenti sparsi, come quello di Torud e si configura come uno degli elementi distintivi del paesaggio geografico. Tutto questo sembra confermare come le uniche oasi di vegetazione, in queste compagini, siano possibili solo grazie alla funzionalità di queste condotte sotterranee. Il fenomeno, è bene ricordarlo, non è peculiare del Kavir poiché sin dalla periferia di Theran, procedendo verso est, è notevole la successione di aree che presentano analoghe caratteristiche: Garmsar, Seman, Damghan.


Qanat nel deserto di Mojen (Iran)

Grazie al fondamentale apporto dell’Università di Shahrood sono state avviate le prime missioni di studio volte ad una prima ricognizione generale per definire le zone d’indagine. In questo ambito sono stati percorsi alcuni qanat ed individuate tre zone sulle quali far convergere una serie di indagini approfondite ed effettuare un censimento, su specifiche schede, delle strutture idrauliche presenti. Il vasto areale, ove si svolgeranno le indagini programmate è posto a sud della catena dei Monti Alborz posto nella parte settentrionale dell’Iran si estende in direzione E-W per circa 2000 km, dal margine NW dell’Afghanistan sino al Caucaso minore (Armenia e Repubblica dell’Azerbaijan)., è posto alle pendici della catena è costituito da sedimenti del Quaternario-Neogene quali conglomerati, sabbie ed argille che mostrano chiaramente aspetti di sedimentazione in ambiente fluviale ed in particolare tipo braided alluvian fan. Tali sedimenti di colmamento di depressioni di origine tettonica poggiano in discordanza su di un substrato fortemente tettonizzato ed unitamente agli ampi conoidi alluvionali ed ai corpi detritici di antiche rock avalanche presenti alla base della catena sono contraddistinti da una elevata permeabilità. Tale assetto geologico-strutturale ha notevoli implicazioni dal punto di vista idrogeologico; infatti è possibile definire una unità neogenico-quaternaria dotata di buona permeabilità primaria, per porosità, soprattutto nei livelli a granulometria grossolana più permeabili che possono ospitare acquiferi locali. Tale unità idrogeologica è in continuità idraulica con l’acquifero presente nell’ossatura della dorsale montuosa, dalla quale le acque sotterranee trovano nell’unità idrogeologica neogenico-quaternaria la ricarica diretta dalle precipitazioni che interessa le zone più interne della catena, rappresentando un notevole potenziale per l’approvvigionamento idrico, compatibilmente alla media di precipitazione annua che si attesta sui 200-250 mm.


Qanat di Biar Jomand nel deserto iraniano del Dasht-e Kavir

La città di Shahrood dipendente dai prelievi di acque sotterranee e, tra queste, in massima parte quelle condotte tramite qanat realizzati in epoca storica o, nei periodi di maggiore richiesta, con l’integrazione di prelievi dai pozzi di recente realizzazione. L’area di ubicazione del qanat di Shahrood è costituita da una piana alluvionale degradante da ovest verso sud-est. Essa risulta limitata a nord-nord ovest dai rilievi del monte Shahvar (3945 m), a sud dai Monti Tapal (2815 m). Tali rilievi appartengono alla sopramenzionata catena dei Monti Alborz. Esiste un corso d’acqua a regime torrentizio/effimero (Mojen) il cui andamento è circa parallelo a quello del qanat. Quest’ultimo ha uno sviluppo orizzontale di circa 25 km e copre un dislivello di 385 m con una pendenza del 1,5% (Kazemi, 2001 e 2004). Nella parte terminale della piana, sono ben visibili le tracce di diversi qanat abbandonati, che sembrano essere stati realizzati in periodi diversi per drenare le acque provenienti dalle propaggini orientali e meridionali rispettivamente dei monti Tapal e Shahvar. In quest’ultima catena affiorano scisti e arenarie ordoviciani, basalti siluriani, scisti, arenarie e calcari devoniani e carboniferi, calcari permo-triassici e depositi vulcanici eocenici. Essa costituisce l’area principale di ricarica idrica. Infatti questi rilievi fermano le correnti umide provenienti dal Mar Caspio, favorendo le precipitazioni. I Monti Tapal sono costituiti da arenarie e scisti giurassici, da calcari giurassico-cretacici, ed infine dai calcari e tufi eocenici. In quest’area sono evidenti fenomeni di carsismo ed è presumibile che essa costituisca la zona principale di ricarica dell’acquifero alluvionale sfruttato dal qanat.


Il qanat principale di Shahrood (Iran)

Infine, non è stato trascurato, nel programma di studio, la possibilità di recuperare tali strutture anche con finalità culturali, ovvero la conservazione di tali beni per una possibile futura fruizione per itinerari turistico culturali. In particolare verrà studiato un modello di valorizzazione dei qanat più significativi attraverso il loro inserimento in programmi per la fruizione del patrimonio storico-culturale delle aree interessate dalla presenza di queste antiche e complesse opere idriche. Questo programma prevede in primo luogo di sensibilizzare l’interesse delle amministrazioni locali e della popolazione, già molto attente alla salvaguardia e alla manutenzione dei propri qanat, anche nei confronti delle possibilità di considerare il qanat come uno degli elementi da utilizzare nell’ambito della fruizione turistica. Questi antichissimi sistemi per l’approvvigionamento idrico delle aree desertiche potrebbero essere considerati con successo all’interno di un circuito di turismo culturale e di studio, per far conoscere l’affascinante territorio dei qanat sotto l’aspetto paesaggistico e quello delle trasformazioni antropiche, in particolare degli insediamenti delle oasi. Si potrebbe dare risalto ai prodotti agroalimentari che vengono coltivati nelle aree irrigate per mezzo dell’acqua del qanat, con l’eventuale evidenziazione di particolari cultivar autoctone e soprattutto con l’individuazione di un parallelo percorso gastronomico delle oasi. Un’ultima interessante considerazione, per quanto riguarda la provincia di Shahrood, consiste nel fatto che gli itinerari turistico-culturali dei qanat di questa area potrebbero essere facilmente collegati ai grandi complessi archeologici e monumentali situati lungo la via della seta, in modo da integrare i singoli percorsi in circuiti di più ampio respiro.
```

[GIORDANIA 2009-2018](indexe8d3.html?p=378) {#giordania-2009-2018 .entry-title}
===========================================

[7 marzo 2017](indexe8d3.html?p=378 "Permalink a GIORDANIA 2009-2018")[Progetti](index0b40.html?cat=9)[Acqua](indexaa6e.html?tag=acqua), [Agricoltura](indexfd04.html?tag=agricoltura), [Giordania](index338b.html?tag=giordania), [Showbak](indexde02.html?tag=showbak)[angelo](indexcd64.html?author=1 "Vedi tutti gli articoli di angelo"){.url .fn .n}

    Pubblicazioni    Collaborazioni    Team

    PROGETTO GIORDANIA
    Nel periodo 2006/2010 sono state effettuate cinque spedizioni durante le quali sono state individuate ed esplorate alcune gallerie poste sotto il castello crociato di Showbak. Nelle colline e nelle aree limitrofe il survey è stato diretto verso alcune strutture ipogee abitative e cultuali ubicate nelle immediate vicinanze della roccaforte e ad essa probabilmente legate, due insediamenti rupestri – quelli di Jaya e Habis, posti in due aree limitrofe distinte – e due qanat posti in un’area prossima al villaggio di Udhruh. Sono stati effettuati, altresì, in tutta l’area rilievi geologici, campionamenti di gas radon e analisi paesaggistico-insiediative. Sono stato inoltre studiate le diverse tipologie di terrazzamenti nell’area di Showbak che erano attivi fino a qualche decina di anni fa. Gli studi sono stati condotti nell’ambito della Missione Archeologica “Da Petra a Showbak – Un’archeologia di una frontiera”, condotta durante gli ultimi 20 anni dal Prof. G. Vannini dell’Università degli Studi di Firenze (Vannini, 2007; Vannini e Nucciotti, 2009) nelle aree di Petra e Showbak in Giordania.
    La zona di studio è posta nel settore meridionale della Giordania, lungo la cosiddetta “Strada dei Re”, nell’ampia zona circostante l’insediamento di Petra e, in particolare, nella valle del castello di Showbak.


    L’area della Transgiordania oggetto di studio

    Sono state effettuate mirate indagini sulla presenza di gas radon e sulla caratterizzazione dei parametri chimico-fisici delle acque sorgentizie presenti nell’area. Le indagini dirette alla valutazione della presenza e concentrazione del gas radon hanno due compiti principali. Il primo è
    stato quello di misurare la concentrazione di radon e di alcuni parametri ambientali in una delle grotte ubicate nei pressi del castello di Showbak in vista di un futuro possibile sfruttamento di queste grotte per il turismo, ed è importante, per questa necessità, conoscere la loro condizione.
    La concentrazione di radon è risultata molto bassa, ovvero 37 Bq/m3, come era previsto a causa delle caratteristiche morfologiche della zona. Il secondo compito è stato quello di raccogliere e analizzare la concentrazione di radon in acqua; i campioni sono stati prelevati vicino castello di Showbak, in un settore posto in basso a sud-ovest della collina, e nei pressi Udhruh e delle sue rovine romane. Entrambi i campioni hanno un livello piuttosto basso di concentrazione.
    Riguardo la caratterizzazione dei parametri chimico-fisici delle acque (pH, temperatura e conducibilità elettrica), una prima indagine ha interessato le acque provenienti dalla sorgente sotterranea in fondo alla collina Shawbak. Analoghe misure sono state realizzate sull’acqua
    proveniente dal pozzo di Udhruh ed utilizzata per l'irrigazione.

Navigazione articoli {#navigazione-articoli .screen-reader-text}
====================

[← Articoli più vecchi](index018a.html?cat=9&paged=9)

[Articoli più recenti →](indexe407.html?cat=9&paged=7)
