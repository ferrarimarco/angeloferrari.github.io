Archivi tag: Distretto Tecnologico {#archivi-tag-distretto-tecnologico .archive-title}
==================================

[Progetto PON FESR Sportello Beni Culturali 2011](index4808.html?p=593) {#progetto-pon-fesr-sportello-beni-culturali-2011 .entry-title}
=======================================================================

Progetto PON FESR Sportello Beni Culturali 2011\
Asse I -- "Bando a sostegno dei Distretti Tecnologici"\
Costituzione di un Meta Distretto Innovazioni Tecnologiche per i Beni Culturali\
Area tematica: Valorizzazione e Sicurezza\
** **\
**Progetto: Sportello per i gestori del patrimonio culturale**\
Ipotesi di un Programma nell'ambito della realizzazione di un Meta Distretto Tecnologico Beni Culturali CNR nel sud Italia. Il progetto prevede la realizzazione di uno "Sportello",  gestito a livello regionale, messo  a disposizione dei gestori del patrimonio culturale: Regioni, Province, Comuni, musei, Istituzioni, ecc. Lo sportello sarà in grado di fornire tutte le informazioni necessarie per interventi qualificati e permetterà l'immediata individuazione di metodologie e capacità di intervento. Sarà quindi uno strumento agevole che consentirà di trovare rapidamente le competenze  adatte, sia  che si tratti di casi di monitoraggio preventivo, di manutenzione, di restauro o di vera e propria emergenza. Infine permetterà la costituzione di consorzi tra imprese, ricerca e Istituzioni, in situazioni di interventi complessi che prevedano l'intervento di diverse competenze.

**Moduli del progetto.**\
**Anagrafe delle competenze**. Saranno approntate due banche dati, una per le P.M.I e l'altra per la ricerca avanzata, interagenti tra loro. La prima conterrà i dati relative a imprese qualificate e alle imprese regionali che hanno già prestato, con successo, la loro opera presso le Soprintendenze regionali dei beni culturali, la seconda riguarderà le tecnologie e le metodologie innovative fornite dagli istituti del CNR, regionali e nazionali, dalle Università , in particolare da quelle locali e da altri Enti di ricerca. (IMC, Ferrari).\
**Cartografia** del rischio dei beni culturali regionali, supportata da un sistema informatico per l'individuazione, la diffusione e l'utilizzo  delle competenze relative alle piccole e medie imprese della Regione, che operano nel settore del patrimonio culturale e quelle relative al campo della ricerca regionale per la salvaguardia dei beni culturali. (ES-Progetti e Sistemi).\
**Archeologia dell'Acqua.** Valorizzazione e fruizione del paesaggio (secondo le direttive della convenzione europea sul paesaggio) attraverso lo studio della gestione dell'agricoltura mediante la conduzione delle risorse idriche per vie sotterranee artificiali in periodo storico. Casi di studio potrebbero essere, eventualmente, i qanat di Palermo e di Siracusa. (IMC, o Univ. dell'Aquila, Burri e Ferrari)\
**Emergenze dei beni culturali.** Metodologie e procedure di intervento rapido nelle situazioni di pericolo derivanti da calamità naturali, incendi, guerre, ecc. (ES- Progetti e Sistemi).\
**Sicurezza.** Tecnologie e per l'individuazione dei beni culturali in pericolo. Caso applicativo: censimento e cartografia degli affreschi a rischio di distacco mediante la tecnica NMR.\
L'acqua è il nemico comune della maggior parte dei materiali da costruzione ed in particolare delle opere appartenenti al settore dei  beni culturali. Il deterioramento della pietra, la disintegrazione delle strutture cementizie, il distacco dei dipinti murali e degli affreschi, derivano tutti da reazioni dirette con l'acqua. Nei materiali porosi l'acqua può manifestare la sua azione distruttrice tramite fenomeni puramente fisici, come ad esempio cicli di gelo-disgelo, oppure può comportarsi da veicolo di sostanze come ad esempio i sali solubili e provocare processi di dissoluzione, cristallizzazione ed idratazione e deposizione di sali sulla superficie del materiale. La sua presenza può dare anche luogo a varie forme di attacco biologico.\
Dal punto di vista della sicurezza la presenza dell'acqua può manifestare la sua azione distruttrice provocando:

-   danni igienici: l'acqua che evapora si trasferisce nell'atmosfera dei locali creando tassi di umidità relativa molto alti che danno luogo a situazioni igienico-ambientali assolutamente nocive;
-   danni meccanici: l'acqua, gelando, aumenta di volume e crea fratture nella struttura porosa del materiale lapideo, quando la temperatura risale, l'acqua si scioglie e nella microfessura si insinua altra acqua che, gelando di nuovo, aumenta il danno;
-   danni causati da biodeteriogeni: la presenza di umidità nella superficie della struttura, crea un substrato ideale per la crescita di funghi e muffe, che in breve tempo attaccano zone estese.

Il protocollo messo a punto presso l'Istituto di Metodologie Chimiche utilizzando strumentazione NMR portabile consente di effettuare mappature di umidità nei primi strati di strutture murarie direttamente in *situ* ed in maniera completamente non distruttiva, preservando l'integrità e le dimensioni dell'oggetto in esame. L'analisi viene condotta sullo strato superficiale dell' oggetto ossia sul primo centimetro della muratura, laddove è di maggiore importanza la valutazione del passaggio di acqua all'interfaccia muratura-ambiente e del trasporto di sali connesso.\
E' anche possibile valutare e monitorare nel tempo l'efficacia dei diversi interventi di restauro quali trattamenti di consolidamento e di protezione. E' possibile indagare la profondità di penetrazione del trattamento all'interno del materiale poroso, e il potere idrorepellente  del trattamento. (IMC, Capitani; ES-Progetti e Sistemi).

-   Il gruppo di lavoro del CNR ha realizzato in passato l'Anagrafe Nazionale dei Ricercatori e delle Imprese operanti nel settore del patrimonio culturale, più volte utilizzata in situazioni significative di intervento. http://www.fi.cnr.it/r&f/n16/ ferrari1.htm
-   ES-progetti e Sistemi (Napoli), opera nel settore dei servizi a tecnologia avanzata per la gestione, valorizzazione, sicurezza, conservazione del territorio, dell'ambiente e dei beni culturali. ** **http://www.es-it.com
-   Il prof. E. Burri, è esperto di geografia del paesaggio e in particolare della valorizzazione e fruizione riguardanti le acque sotterranee.

[Leggi il Progetto \>\>\>\>\>\>\>\>\>\>\>\>\>\>\>\>\>\>](wp-content/uploads/2017/03/Progetto-PON-FESR-Sportello-BBCC-2011.pdf)

[Chat del 14 marzo 2017](index4808.html?p=593 "Permalink a Progetto PON FESR Sportello Beni Culturali 2011")[Progetti](index0b40.html?cat=9)[Campania](indexfaaf.html?tag=campania), [Distretto Tecnologico](index057d.html?tag=distretto-tecnologico), [FESR](indexb87f.html?tag=fesr), [PON](index0011.html?tag=pon)[angelo](indexcd64.html?author=1 "Vedi tutti gli articoli di angelo"){.url .fn .n}

[Progetto Regione Lazio DTC 2009](index03c9.html?p=563) {#progetto-regione-lazio-dtc-2009 .entry-title}
=======================================================

**Progetto Regione Lazio DTC 2009**\
DISTRETTO TECNOLOGICO PER I BENI E LE ATTIVITA' CULTURALI\
TITOLO:** Competenze tecnologiche innovative di ricercatori e imprese per i beni culturali della Regione Lazio.**

Le competenze tecnologiche sono un aspetto importante per la conoscenza, il restauro, la conservazione e la fruizione dei beni culturali ed è fondamentale la conoscenza delle tecnologie realizzate dai ricercatori con lo scopo di renderle fruibili alle imprese laziali che operano nel settore del patrimonio culturale.\
Questa iniziativa si propone di censire i dati relativi alle tecnologie per i beni culturali ai fini di una diffusione tra  le Soprintendenze e le Pubbliche Amministrazioni regionali e in particolare tra le imprese che, anche se numerose nel Lazio, spesso non riescono ad aggiornare tempestivamente le proprie competenze. Una approfondita conoscenza delle nuove tecnologie nel settore e la conseguente migliorata capacità di aggregazione delle imprese potranno consentire loro di partecipare attivamente a interventi di restauro complessi sul patrimonio culturale del Lazio e anche di esportare in ambito extraregionale ed europeo le conoscenze acquisite.\
Inoltre una carta dei beni culturali del Lazio sarà supportata da un sistema informatico per l'individuazione, la diffusione e l'utilizzo  delle competenze relative alle Piccole e Medie Imprese del Lazio che operano nel settore del patrimonio culturale e quelle relative al campo della ricerca regionale per la salvaguardia dei beni culturali. In particolare saranno approntate due banche dati, una per le P.M.I e l'altra per la ricerca avanzata le quali, interagendo tra loro, potranno fornire agli operatori del settore, Regione, Provincie, Comuni, Fondazioni, privati ecc......, un valido strumento che consenta l'immediata individuazione di metodologie adeguate e capacità di intervento. Lo scopo è quello di fornire ai gestori del patrimonio regionale del Lazio uno strumento agevole per individuare rapidamente le competenze  adatte, sia  che si tratti di casi di monitoraggio preventivo, di manutenzione, di restauro o di vera e propria emergenza.

[Leggi il Progetto \>\>\>\>\>\>\>\>\>\>\>\>\>\>\>\>\>\>](wp-content/uploads/2017/03/Progetto-Regione-Lazio-DTC-2009.pdf)

[Chat del 12 marzo 2017](index03c9.html?p=563 "Permalink a Progetto Regione Lazio DTC 2009")[Progetti](index0b40.html?cat=9)[Distretto Tecnologico](index057d.html?tag=distretto-tecnologico), [Regione Lazio](indexc7c0.html?tag=regione-lazio)[angelo](indexcd64.html?author=1 "Vedi tutti gli articoli di angelo"){.url .fn .n}
