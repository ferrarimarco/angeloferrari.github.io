Archivi tag: PON {#archivi-tag-pon .archive-title}
================

[Progetto NESOI 2001](indexcf56.html?p=1657) {#progetto-nesoi-2001 .entry-title}
============================================

[16 ottobre 2018](indexcf56.html?p=1657 "Permalink a Progetto NESOI 2001")[Progetti](index0b40.html?cat=9)[Ambiente](indexa6a7.html?tag=ambiente), [Angelo Ferrari](indexdddd.html?tag=angelo-ferrari), [PON](index0011.html?tag=pon), [Sicilia](index4efa.html?tag=sicilia)[angelo](indexcd64.html?author=1 "Vedi tutti gli articoli di angelo"){.url .fn .n}

**Progetto NESOI 2001**

PON Regione Sicilia\
Il Progetto prevede la creazione e la messa a regime di una rete telematica territoriale dell'intera fascia costiera della Sicilia e delle sue isole minori, Eolie, Egadi, Pelagie, Pantelleria e Ustica, attraverso il monitoraggio ambientale. Saranno attivati processi diagnostici per la conoscenza dello stato di conservazione dei beni culturali presenti nelle aree e nei siti archeologici, individuando le cause dei deterioramento e gli eventuali rischi procurati da eventi naturali, quali smottamenti di terreno, alluvioni, terremoti, maremoti, mareggiate, ecc.

[Progetto PON Smart Culture 2009](index39c5.html?p=700) {#progetto-pon-smart-culture-2009 .entry-title}
=======================================================

**Progetto PON Smart Culture 2009**

La ricchezza culturale di un territorio nasce da una combinazione di elementi tangibili (beni culturali di varia tipologia) e intangibili (tradizioni, storia, conoscenza, valori ... ). Questa ricchezza costituisce un forte fattore di aggregazione e di identità per le comunità che insistono sul territorio: la capacità di un territorio e della sua comunità di trovare una organica collocazione in un contesto più ampio e globale può derivare solo dalla consapevole conoscenza della propria identità a partire dalla quale avviare il dialogo e le reazioni con altre comunità e territori. Tale ricchezza culturale assume appieno il proprio significato se l'intera comunità si riconosce in essa e nel suo valore e si fa carico in modo diffuso e consapevole di importanti aspetti quali la conservazione, la valorizzazione e la trasmissione/diffusione. Appare dunque necessario, da un lato, che siano disponibili modelli e strumenti che permettano la conservazione nel tempo degli elementi materiali e di quelli immateriali che contribuiscono a definire questo patrimonio, e, dall'altro, che siano messi a punto un complesso di modalità e di tecnologie che garantiscano l'accesso il più ampio possibile alla cultura ed alle identità territoriali, offrendone una visione unitaria e chiaramente comprensibile. Il progetto utilizza dunque la tecnologia e i saperi ad essa funzionalmente collegati come strumentazione integrata per recuperare la centralità economica e sociale del patrimonio culturale secondo la seguente declinazione di obiettivi.

-   Monitoraggio dello stato dei beni culturali in termini di:
    -   Conoscenza contestuale e georeferenziata del Territorio di Cultura ;
    -   Analisi e monitoraggio della condizione strutturale e stato di degrado ;
    -   Identificazione di possibili rischi derivati dal suo attuale stato di conservazione (incluso rischio sismico laddove necessario);
    -   Sensibilizzazione diffusa delle problematiche legate al degrado delle diverse forme di beni culturali e comunicazione delle possibilità per ciascun cittadino di acquisire comportamenti che possano contribuire alla sua prevenzione;
    -   Raccolta e trattamento di informazioni derivanti da segnalazioni dei cittadini;
-   Supporto ad interventi ritenuti di conseguenza urgenti di restauro o di ulteriore protezione dell' area (ad esempio inquinamento o vibrazioni);
    -   Messa a disposizione di informazioni derivate dal controllo e monitoraggio in grado di indirizzare gli interventi e di verificarne la efficacia;
-   Applicazione di criteri di protezione e sicurezza dei beni esposti al pubblico;
    -   Identificazione e messa in opera di strumenti di protezione dei beni (non invasivi e nel rispetto di regole di privacy comune) da atti vandalici o furti in grado di generare allarmi convogliati in un centro di monitoraggio;
    -   Educazione/formazione dei componenti delle comunità riguardo il valore ed il significato dei singoli beni culturali e loro responsabilizzazione riguardo le  diverse forme di condivisione alla loro protezione/tutela in modo partecipato e diffuso;
-   Creazione di un modello di fruizione multimediale e multidisciplinare;
    -   Costruzione di una rappresentazione unitaria del patrimonio culturale di un territorio finalizzata alla possibilità di offrire una lettura contestualizzata e facilmente comprensibile di ciascun elemento che definisce la cultura della comunità;
    -   Aggregazione e ridistribuzione dei dati raccolti attraverso diversi canali di fruizione adattati alla tipologia e alla finalità delle diverse forme di comunicazione dei beni culturali anche in funzione della classe di destinatari, sempre mantenendo la coerenza della visione offerta del territorio;
    -   Fruizione dei contenuti on-site, nello stesso luogo culturale e turistico che costituisce l'attrazione, attraverso sistemi di immersione sensoriale, con attenzione alla cura degli aspetti sia emozionali che cognitivi richiesti da una esperienza significativa e realmente educativa/formativa del patrimonio del territorio;
    -   Fruizione di beni culturali attraverso sistemi di proiezione olografica (p.e. Libri antichi) ed altre tecnologie, anche di digitalizzazione, che si prestino a facilitare l'accesso a beni per i quali gli ordinari strumenti di offerta al pubblico risultino non sufficientemente significativi o sicuri

[Leggi il Progetto \>\>\>\>\>\>\>\>\>\>\>\>\>\>\>\>\>\>](wp-content/uploads/2017/03/Progetto-PON-Smart-Culture-2009.pdf)

[Chat del 16 marzo 2017](index39c5.html?p=700 "Permalink a Progetto PON Smart Culture 2009")[Progetti](index0b40.html?cat=9)[Marsica](index6ce2.html?tag=marsica), [PON](index0011.html?tag=pon), [Smart Cities](index50a0.html?tag=smart-cities)[angelo](indexcd64.html?author=1 "Vedi tutti gli articoli di angelo"){.url .fn .n}

[Progetto PON PatrimonioBeniCulturali 2001](indexb1f0.html?p=663) {#progetto-pon-patrimoniobeniculturali-2001 .entry-title}
=================================================================

PON Programma Operativo Nazionale\
Ricerca, Sviluppo Tecnologico, Alta Formazione 2000  --  2006\
UR Consiglio Nazionale delle Ricerche  --  Catania, Lecce, Potenza, Roma -\
UR SELFIN  S.p.A.  --  Napoli\
UR E.S. Progetti e Sistemi s.r.l.  --  Napoli\
** **\
**Progetto PON PatrimonioBeniCulturali 2001**\
In relazione al Programma Operativo Nazionale "Ricerca, Sviluppo Tecnologico, Alta Formazione" per gli anni 2000-2006 del Ministero dell'Università e della Ricerca Scientifica e Tecnologica, Dipartimento per la Programmazione, il Coordinamento e gli Affari Economici, Servizio per lo Sviluppo e il Potenziamento dell'Attività di Ricerca,  si  propone il seguente Progetto avente l'obiettivo di creare un Portale su Internet relativo ai Beni Culturali. In particolare questo Progetto fa riferimento al settore "Beni Culturali", tema 9 avente per oggetto: Tecnologie innovative per la valorizzazione e la fruizione dei beni culturali. Il Progetto in questione è caratterizzato da un significativo impiego di tecnologie informatiche e propone prodotti intelligenti e servizi innovativi ad alta efficienza come richiesto e esplicitato nelle pagine seguenti. Inoltre il Progetto rappresenta una forte leva di attrazione per la creazione e l'insediamento di nuove imprese in questo campo nel Mezzogiorno.  Il Progetto ha come possibile risultato atteso la creazione di un sistema basato sulla tecnologia dell'informazione e della comunicazione per la valorizzazione e fruizione del patrimonio archeologico, architettonico, artistico, bibliotecario, archivistico e demo-antropologico.\
Nel caso dell'offerta di prodotti e servizi culturali ed in particolare sui Beni Culturali si può notare a livello mondiale una relativa scarsità di Siti: in gran parte si tratta di siti mediante i quali si vendono in vario modo opere d'arte antiche o moderne, di siti sui musei mondiali che illustrano le loro collezioni ed infine numerosi "musei virtuali" da visitare, che rientrano forse più opportunamente nella sfera dei video giochi.\
Quali sono le ragioni che giustificano l'esistenza di questo nuovo Portale?\
Si possono individuare le seguenti motivazioni:\
1 -- L'importanza della ricerca scientifica e tecnologica per la conservazione dei Beni Culturali è una assoluta priorità per ogni Paese che voglia conservare i propri Beni Culturali. Il Portale può partire contando su una serie di prodotti realizzati nell'ambito del Progetto Finalizzato "Beni Culturali" del CNR (1) e  che è stato realizzato presso le sedi del CNR diffuse sul territorio ivi comprese quelle presenti nel Mezzogiorno. A tutt'oggi questo Progetto costituisce l'unico caso in Europa (2) di un'attività coordinata e ad ampio respiro in questo settore; su questo Progetto lavora da anni un notevole numero di studiosi delle Università, degli Enti di Ricerca, degli Istituti Centrali del Ministero Beni e Attività Culturali oltre ad un limitato numero di Imprese. La qualità dei prodotti e servizi che verranno realizzati ed offerti sul Portale con questa provenienza sono quindi della massima qualità e affidabilità oggi ottenibile nel nostro Paese; vale ricordare che l'Italia è il Paese *leader* nel mondo in questo settore della ricerca e imprenditoriale.\
2 *-- Nessun'altra Organizzazione o Progetto nazionale o Progetto europeo può consentire al momento un analogo punto di partenza, sia per qualità che per diversificazione.*\
3 -- Partendo da questa dotazione di dati ed esperienze si intende ingegnerizzare un Portale su Internet da costruire nel Mezzogiorno nelle sedi successivamente indicate a favore delle Pubbliche Amministrazioni delle Regioni e dei Comuni nonché dei Privati.\
*Per l'attività descritta nei  singoli moduli  il Portale sarà  di grandissimo ausilio alle Amministrazioni delle Regioni del Mezzogiorno  che  hanno maggiori  difficoltà a  essere messe al corrente delle  opportunità tecnologiche in questo campo a costruire nuove Imprese ad alto contenuto tecnologico.*\
4 -- Poiché non è possibile lo sviluppo scientifico e tecnologico nel Mezzogiorno d'Italia in questo campo che non abbia un mercato di riferimento più ampio, il Portale vuole avere l'ambizione di diventare un punto di riferimento, in Italia e in Europa,  per tutti coloro che in modo professionale o come semplici cittadini hanno a cuore la salvaguardia del proprio patrimonio culturale, che è problema molto più importante del semplice restauro e conservazione dei singoli "*pezzi*" che costituiscono i Beni Culturali. Gli scienziati e le pubbliche Amministrazioni sono i due Soggetti essenziali per la salvaguardia del patrimonio culturale; un terzo Soggetto è ugualmente essenziale e cioè le Imprese.\
Ma quali e quanti sono gli operatori del settore Beni Culturali in Italia e in Europa?\
Quali e quanti sono i loro prodotti e le loro professionalità?\
Avere la possibilità di dare una risposta veloce, esauriente, autorevole e di facile accesso a questi quesiti vuol dire realizzare un grande volano di sviluppo ed uno strumento di miglioramento continuo della qualità nel settore. La mancanza di esaurienti risposte a queste domande e a seguito di una richiesta specifica del Ministro dell'Università e della Ricerca Scientifica e Tecnologica, presso il Progetto Finalizzato CNR "Beni Culturali" è stata preparata a partire dal 1998 una Banca Dati o Anagrafe delle Imprese e dei Ricercatori italiani, (3),  nel settore dei Beni Culturali. Ciò è stato possibile grazie all'appoggio essenziale fornito dal Ministero dei Beni e Attività Culturali, dagli Istituti Centrali e dalle Soprintendenze che hanno fornito molti  dei dati che sono stati utilizzati per creare la banca dati.\
*Si ritiene che i mezzi finanziari che potranno essere messi a disposizione attraverso il finanziamento di questa proposta possano essere utilissimi per realizzare nel Mezzogiorno una schedatura la più esauriente possibile delle Imprese che, per la loro natura, sono più difficilmente individuabili a livello nazionale e europeo attraverso altri canali informativi.* \
*Già attualmente Organi centrali e periferici del Ministero BAC utilizzano questi dati.*\
Attualmente questa Anagrafe  contiene circa 12.000 schede di cui ..4.000 relative a Imprese e Ricercatori presenti nel Mezzogiorno.\
Dai dati relativi a queste schede si può evidenziare quanto segue:

-   Il maggior numero di Imprese si colloca sulle attività connesse con l'intervento di restauro.
-   Per quanto riguarda la diagnostica il maggior numero di Imprese opera sulle attività connesse agli scavi archeologici.
-   Nell'intervento di restauro il maggior numero di Imprese opera sui materiali litoidi e lapidei.
-   Nel settore del patrimonio documentale operano globalmente poche Imprese e sostanzialmente solo sul materiale cartaceo.
-   Nel settore biologico ed etno --antropologico, le Imprese sono praticamente assenti.
-   Infine nel settore museale il massimo delle Imprese opera nella realizzazione dei servizi e degli impianti.
-   Osservando la distribuzione regionale si osserva un "***pattern***" abbastanza caratteristico della situazione industriale e culturale.
-   La maggior parte delle Imprese è di dimensioni piccole o piccolissime sia come personale sia come fatturato.
-   Nel grafico di fig. 1 sono riportati i dati presenti nell'Anagrafe relativamente alle differenti tipologie di attività industriale e di ricerca relativamente ai Ricercatori e alle Imprese.

[Leggi il Progetto \>\>\>\>\>\>\>\>\>\>\>\>\>\>\>\>\>\>](wp-content/uploads/2017/03/Progetto-PON-PatrimonioBeniCulturali-2001.pdf)

[Chat del 15 marzo 2017](indexb1f0.html?p=663 "Permalink a Progetto PON PatrimonioBeniCulturali 2001")[Progetti](index0b40.html?cat=9)[Beni Culturali](index883e.html?tag=beni-culturali), [Formazione](index52c4.html?tag=formazione), [PON](index0011.html?tag=pon)[angelo](indexcd64.html?author=1 "Vedi tutti gli articoli di angelo"){.url .fn .n}

[Progetto PON FESR Sportello Beni Culturali 2011](index4808.html?p=593) {#progetto-pon-fesr-sportello-beni-culturali-2011 .entry-title}
=======================================================================

Progetto PON FESR Sportello Beni Culturali 2011\
Asse I -- "Bando a sostegno dei Distretti Tecnologici"\
Costituzione di un Meta Distretto Innovazioni Tecnologiche per i Beni Culturali\
Area tematica: Valorizzazione e Sicurezza\
** **\
**Progetto: Sportello per i gestori del patrimonio culturale**\
Ipotesi di un Programma nell'ambito della realizzazione di un Meta Distretto Tecnologico Beni Culturali CNR nel sud Italia. Il progetto prevede la realizzazione di uno "Sportello",  gestito a livello regionale, messo  a disposizione dei gestori del patrimonio culturale: Regioni, Province, Comuni, musei, Istituzioni, ecc. Lo sportello sarà in grado di fornire tutte le informazioni necessarie per interventi qualificati e permetterà l'immediata individuazione di metodologie e capacità di intervento. Sarà quindi uno strumento agevole che consentirà di trovare rapidamente le competenze  adatte, sia  che si tratti di casi di monitoraggio preventivo, di manutenzione, di restauro o di vera e propria emergenza. Infine permetterà la costituzione di consorzi tra imprese, ricerca e Istituzioni, in situazioni di interventi complessi che prevedano l'intervento di diverse competenze.

**Moduli del progetto.**\
**Anagrafe delle competenze**. Saranno approntate due banche dati, una per le P.M.I e l'altra per la ricerca avanzata, interagenti tra loro. La prima conterrà i dati relative a imprese qualificate e alle imprese regionali che hanno già prestato, con successo, la loro opera presso le Soprintendenze regionali dei beni culturali, la seconda riguarderà le tecnologie e le metodologie innovative fornite dagli istituti del CNR, regionali e nazionali, dalle Università , in particolare da quelle locali e da altri Enti di ricerca. (IMC, Ferrari).\
**Cartografia** del rischio dei beni culturali regionali, supportata da un sistema informatico per l'individuazione, la diffusione e l'utilizzo  delle competenze relative alle piccole e medie imprese della Regione, che operano nel settore del patrimonio culturale e quelle relative al campo della ricerca regionale per la salvaguardia dei beni culturali. (ES-Progetti e Sistemi).\
**Archeologia dell'Acqua.** Valorizzazione e fruizione del paesaggio (secondo le direttive della convenzione europea sul paesaggio) attraverso lo studio della gestione dell'agricoltura mediante la conduzione delle risorse idriche per vie sotterranee artificiali in periodo storico. Casi di studio potrebbero essere, eventualmente, i qanat di Palermo e di Siracusa. (IMC, o Univ. dell'Aquila, Burri e Ferrari)\
**Emergenze dei beni culturali.** Metodologie e procedure di intervento rapido nelle situazioni di pericolo derivanti da calamità naturali, incendi, guerre, ecc. (ES- Progetti e Sistemi).\
**Sicurezza.** Tecnologie e per l'individuazione dei beni culturali in pericolo. Caso applicativo: censimento e cartografia degli affreschi a rischio di distacco mediante la tecnica NMR.\
L'acqua è il nemico comune della maggior parte dei materiali da costruzione ed in particolare delle opere appartenenti al settore dei  beni culturali. Il deterioramento della pietra, la disintegrazione delle strutture cementizie, il distacco dei dipinti murali e degli affreschi, derivano tutti da reazioni dirette con l'acqua. Nei materiali porosi l'acqua può manifestare la sua azione distruttrice tramite fenomeni puramente fisici, come ad esempio cicli di gelo-disgelo, oppure può comportarsi da veicolo di sostanze come ad esempio i sali solubili e provocare processi di dissoluzione, cristallizzazione ed idratazione e deposizione di sali sulla superficie del materiale. La sua presenza può dare anche luogo a varie forme di attacco biologico.\
Dal punto di vista della sicurezza la presenza dell'acqua può manifestare la sua azione distruttrice provocando:

-   danni igienici: l'acqua che evapora si trasferisce nell'atmosfera dei locali creando tassi di umidità relativa molto alti che danno luogo a situazioni igienico-ambientali assolutamente nocive;
-   danni meccanici: l'acqua, gelando, aumenta di volume e crea fratture nella struttura porosa del materiale lapideo, quando la temperatura risale, l'acqua si scioglie e nella microfessura si insinua altra acqua che, gelando di nuovo, aumenta il danno;
-   danni causati da biodeteriogeni: la presenza di umidità nella superficie della struttura, crea un substrato ideale per la crescita di funghi e muffe, che in breve tempo attaccano zone estese.

Il protocollo messo a punto presso l'Istituto di Metodologie Chimiche utilizzando strumentazione NMR portabile consente di effettuare mappature di umidità nei primi strati di strutture murarie direttamente in *situ* ed in maniera completamente non distruttiva, preservando l'integrità e le dimensioni dell'oggetto in esame. L'analisi viene condotta sullo strato superficiale dell' oggetto ossia sul primo centimetro della muratura, laddove è di maggiore importanza la valutazione del passaggio di acqua all'interfaccia muratura-ambiente e del trasporto di sali connesso.\
E' anche possibile valutare e monitorare nel tempo l'efficacia dei diversi interventi di restauro quali trattamenti di consolidamento e di protezione. E' possibile indagare la profondità di penetrazione del trattamento all'interno del materiale poroso, e il potere idrorepellente  del trattamento. (IMC, Capitani; ES-Progetti e Sistemi).

-   Il gruppo di lavoro del CNR ha realizzato in passato l'Anagrafe Nazionale dei Ricercatori e delle Imprese operanti nel settore del patrimonio culturale, più volte utilizzata in situazioni significative di intervento. http://www.fi.cnr.it/r&f/n16/ ferrari1.htm
-   ES-progetti e Sistemi (Napoli), opera nel settore dei servizi a tecnologia avanzata per la gestione, valorizzazione, sicurezza, conservazione del territorio, dell'ambiente e dei beni culturali. ** **http://www.es-it.com
-   Il prof. E. Burri, è esperto di geografia del paesaggio e in particolare della valorizzazione e fruizione riguardanti le acque sotterranee.

[Leggi il Progetto \>\>\>\>\>\>\>\>\>\>\>\>\>\>\>\>\>\>](wp-content/uploads/2017/03/Progetto-PON-FESR-Sportello-BBCC-2011.pdf)

[Chat del 14 marzo 2017](index4808.html?p=593 "Permalink a Progetto PON FESR Sportello Beni Culturali 2011")[Progetti](index0b40.html?cat=9)[Campania](indexfaaf.html?tag=campania), [Distretto Tecnologico](index057d.html?tag=distretto-tecnologico), [FESR](indexb87f.html?tag=fesr), [PON](index0011.html?tag=pon)[angelo](indexcd64.html?author=1 "Vedi tutti gli articoli di angelo"){.url .fn .n}
