---
layout: post
date: 9999-01-01
title:
description:
cat:
tag:
    - cnr
    - angelo ferrari
    - beni culturali
---
Archivi tag: Beni Culturali {#archivi-tag-beni-culturali .archive-title}
===========================

[Progetto ALTERNANZA SCUOLA LAVORO 2017](index08ac.html?p=1686) {#progetto-alternanza-scuola-lavoro-2017 .entry-title}
=========

[17 ottobre 2018](index08ac.html?p=1686 "Permalink a Progetto ALTERNANZA SCUOLA LAVORO 2017")[Progetti](index0b40.html?cat=9)[Ambiente](indexa6a7.html?tag=ambiente), [Angelo Ferrari](indexdddd.html?tag=angelo-ferrari), [Beni Culturali](index883e.html?tag=beni-culturali), [Salute](index5a90.html?tag=salute), [Scuola](index2953.html?tag=scuola)[angelo](indexcd64.html?author=1 "Vedi tutti gli articoli di angelo"){.url .fn .n}

**Progetto ALTERNANZA SCUOLA LAVORO -- 2017**

**"Ambiente, Salute e Beni Culturali"**\
***Sede:*** ***IMC -- CNR Area della Ricerca CNR Roma 1*** \
Possibile durata del percorso: 28 ore\
-- n° di ragazzi da ospitare: 20/25\
-- n° di ore in alternanza offerte 12 ore presso l'Istituto (due visite)\
-- n° di ore 12 di lavoro di gruppo a casa per approfondire gli argomenti trattati\
-- n° di ore 4 di lavoro in plenaria in classe per illustrare il lavoro svolto e l'esperienza vissuta

**Ambiti di ricerca Ambiente e Salute e Beni Culturali**\
Obiettivi didattici:

-   introdurre i ragazzi alle tematiche connesse con la salute, l'ambiente e i beni culturali
-   sperimentare alcune tecniche di laboratorio per l'analisi e la diagnosi di alcuni fenomeni legati alla salute, l'ambiente e la valorizzazione dei beni culturali
-   approfondire attraverso esercitazioni di gruppo alcuni dei temi oggetto dell'esperienza

**Fase 1 (12 ore -- lezione in plenaria e visita ai laboratori) 2 incontri**\
***Primo incontro -- Contenuti:***

1.  effetti delle radiazioni ionizzanti sull'uomo; il problema ambientale e sanitario posto dal radon (Pietro Ragni);
2.  le caratteristiche chimico-fisiche dell'olio di oliva, le sue proprietà nutrizionali e la caratterizzazione delle cultivar (Anatoly Sobolev);
3.  lo studio dei qanat, sistemi idrici dell'antichità diffusi dalla Cina a tutto il Nord Africa (Angelo Ferrari).

***Secondo incontro -- Contenuti:***

1.  analisi CC-MS dei componenti del fumo di sigaretta e loro effetti sulla salute (Paolo e Piero Ciccioli, Edo Lilla);
2.  sintesi di cemento ecosostenibile per edilizia e restauro (Paolo e Piero Ciccioli, Edo Lilla).

Per ciascuna delle tematiche si prevede un preliminare inquadramento scientifico ed una seguente attività di laboratorio

**Fase 2: a casa il pomeriggio (12 ore -- lavoro in gruppi) tre incontri** \
I ragazzi operano in gruppi di lavoro (di circa 4 o 5 componenti ciascuno) scegliendo un argomento fra quelli proposti nel corso delle visite, approfondendo ed estendendo lo studio del tema.\
Ciascun gruppo di lavoro

-   elabora una presentazione in power point per illustrare i risultati del lavoro svolto con la supervisione dell'insegnante di riferimento rispetto alla tematica rilevante e all'argomento scelto;
-   prepara un breve video (max 3 minuti), un breve racconto o alcune tavole di disegni per "raccontare l'esperienza vissuta";
-   prepara la lettera di presentazione e invia all'insegnante-tutor il progetto per la sua validazione finale e l'invio.

**Fase 3 (4 ore -- in plenaria) a scuola (7 giugno 2017)**\
Ciascun gruppo di lavoro illustra a compagni e docenti i risultati della visita dell'approfondimento del gruppo di lavoro.\
Saranno invitati i ricercatori del IMC -- CNR (Pietro Ragni, Piero Ciccioli e Paolo Ciccioli) a partecipare ed illustrare alcuni loro progetti in essere.\
Al termine delle presentazioni i gruppi mostreranno i loro elaborati che raccontano l'intera esperienza.

[Progetto CBCA 2003](indexcc63.html?p=1677) {#progetto-cbca-2003 .entry-title}
===========================================

[17 ottobre 2018](indexcc63.html?p=1677 "Permalink a Progetto CBCA 2003")[Progetti](index0b40.html?cat=9)[Ambiente](indexa6a7.html?tag=ambiente), [Angelo Ferrari](indexdddd.html?tag=angelo-ferrari), [Beni Culturali](index883e.html?tag=beni-culturali), [CBCA](index8df5.html?tag=cbca), [Territorio](indexfff4.html?tag=territorio)[angelo](indexcd64.html?author=1 "Vedi tutti gli articoli di angelo"){.url .fn .n}

**Progetto CBCA 2003**\
CBCA Centro studi per la tutela e la valorizzazione dei beni culturali, dell'ambiente e del territorio\
Partner:\
Università di Bologna,Dipartimento di storie e metodi per la conservazione dei beni culturali\
Università di Roma La Sapienza, Facoltà di Architettura\
Centro regionale per la progettazione e il restauro e per le scienze naturali ed applicate ai beni culturali\
Regione Sicilia, Assessorato dei beni culturali e ambientali\
Università di Catania, CRIBECUM, Centro ricerche sulle cause di degrado per il recupero dei beni culturali e monumentali\
CNR, Progetto F9inalizzato beni Culturali\
ANRP Fondazione nazionale ricordo e progresso, Roma\
Tematiche generali:\
Conoscenza e studio dei manufatti sotto il profilo storico e umanistico. Metodologie e tecniche analitiche, anche diagnostiche, per la caratterizzazione dei manufatti, la conoscenza dei materiali e dei fenomeni di inquinamento. Monitoraggio micro e macro climatico in ambienti circoscritti (musei, Biblioteche, ecc.). Inquinamento atmosferico e degrado delle opere d'arte, edifici e ambienti storici; analisi delle cause del degrado. Valutazione dell'idoneità dei prodotti per il restauro, tramite la raccolta di notizie storiche da fonti bibliografiche e di archivio, per la costituzione di una banca dati. Studi di fattibilità di impianti per garantire le condizioni ambientali necessarie per una corretta conservazione. Tecniche di simulazione numerica applicata alla conservazione delle opere d'arte. Utilizzo di sistemi geografici informativi per la pianificazione energetico ambientale.\
Controllo del degrado e tecniche di georeferenziazione.

[Progetto Kepha 2004](index0d40.html?p=1652) {#progetto-kepha-2004 .entry-title}
============================================

[16 ottobre 2018](index0d40.html?p=1652 "Permalink a Progetto Kepha 2004")[Progetti](index0b40.html?cat=9)[Angelo Ferrari](indexdddd.html?tag=angelo-ferrari), [Beni Culturali](index883e.html?tag=beni-culturali), [Kepha](index724b.html?tag=kepha)[angelo](indexcd64.html?author=1 "Vedi tutti gli articoli di angelo"){.url .fn .n}

**Progetto Kepha 2004**\
Partner: CNR Progetto Finalizzato Beni Culturali\
Fondazione KEPHA Onlus, Centro diagnostico formativo per la conservazione, il restauro e la manutenzione dei beni culturali della Chiesa nell'area latino- americana

Obiettivi:\
Promuovere modelli innovativi di intervento sul patrimonio culturale.\
Favorire il raccordo programmatico con altri Enti che hanno competenza in materia di politiche culturali.\
Realizzare sistemi informativi integrati che consentano di allargare la propria sfera d'azione per valorizzare le culture e le identità locali in un quadro culturale di dimensione europea.\
Promuovere e sostenere progetti prestando collaborazione sia per le procedure gestionali, sia per la realizzazione di attività di trasferimento di tecnologia.\
Sostenere le attività per la valorizzazione dei risultati della ricerca attraverso la creazione di imprese e per mezzo delle attività autonome ad alto contenuto tecnologico e spin-off.

[Progetto Ninpha 2003](indexd21a.html?p=1648) {#progetto-ninpha-2003 .entry-title}
=============================================

[16 ottobre 2018](indexd21a.html?p=1648 "Permalink a Progetto Ninpha 2003")[Progetti](index0b40.html?cat=9)[Angelo Ferrari](indexdddd.html?tag=angelo-ferrari), [Beni Culturali](index883e.html?tag=beni-culturali), [Ninpha](indexe9a6.html?tag=ninpha)[angelo](indexcd64.html?author=1 "Vedi tutti gli articoli di angelo"){.url .fn .n}

**Progetto Ninpha 2003**\
Accordo Tecnico -- Scientifico\
Partner:\
CNR, Progetto Finalizzato beni Culturali\
Ninpha Onlus, Associazione Nazionale Ecologia Ambientale, Scientifica, Culturale\
Obiettivi:\
Promuovere modelli innovativi di intervento nel settore dei beni culturali, sia per quanto riguarda le iniziative che i contenuti. Migliorare il raccordo programmatico con quegli Enti che hanno competenza in materia di politiche culturali. Realizzare sistemi informativi integrati che consentano di allargare la propria sfera di azione per migliorare la valorizzazione di culture e identità locali. promuovere e sostenere la realizzazione di progetti, nazionali ed internazionali, prestando collaborazione alle procedure gestionali e per il trasferimento tecnologico. Sostenere le attività per la creazione di inprese con particolare riferimento a iniziative di spin-off.

[Progetto Palazzo Grassi Venezia 2001](indexe10c.html?p=1640) {#progetto-palazzo-grassi-venezia-2001 .entry-title}
=======

[16 ottobre 2018](indexe10c.html?p=1640 "Permalink a Progetto Palazzo Grassi Venezia 2001")[Progetti](index0b40.html?cat=9)[Angelo Ferrari](indexdddd.html?tag=angelo-ferrari), [Beni Culturali](index883e.html?tag=beni-culturali), [Formazione](index52c4.html?tag=formazione), [Multimediale](indexff77.html?tag=multimediale), [Palazzo Grassi](indexc2b6.html?tag=palazzo-grassi), [Venezia](index05f5.html?tag=venezia)[angelo](indexcd64.html?author=1 "Vedi tutti gli articoli di angelo"){.url .fn .n}

**Progetto Palazzo Grassi Venezia 2001**

PROPOSTA di costituzione di un CENTRO EUROPEO SUL PATRIMONIO CULTURALE.

Il progetto prevede la costituzione presso Palazzo Grassi di un Centro Europeo per il patrimonio culturale, aperto agli studiosi della Comunità Europea e anche a quelli del Nord Africa e del Medio Oriente, con gli obiettivi di: formazione, Multimedialità, Validazione.\
Il primo obiettivo riguarda la formazione di giovani laureati e tecnici, sia direttamente sia mediante un uso intensivo delle moderne tecnologie informatiche di e-learning. Il secondo obiettivo riguarda attività che comportino lo sfruttamento delle moderne tecnologie per la diffusione e l'interattività delle informazioni scientifiche acquisite. Il terzo obiettivo riguarda la validazione, cioè la individuazione, condivisa a livello europeo, delle caratteristiche dei prodotti e delle procedure da impiegare nella diagnostica e nel restauro del patrimonio culturale, creando opportuni protocolli di diagnostica e restauro, con particolare riferimento al patrimonio architettonico e monumentale, che abbiano validità in tutta l'Unione Europea. Il Centro verrà ospitato presso il Palazzo Grassi.

Istituzioni partecipanti:\
Comune di Venezia\
Regione Veneto\
Università di Venezia IUAV\
Università di Venezia Ca' Foscari\
Università di Padova\
CNR Progetto Finalizzato Beni Culturali

[Progetto San Giorgio, Venezia 2001](indexe49d.html?p=1636) {#progetto-san-giorgio-venezia-2001 .entry-title}
=====

[16 ottobre 2018](indexe49d.html?p=1636 "Permalink a Progetto San Giorgio, Venezia 2001")[Progetti](index0b40.html?cat=9)[Acustica](indexa1b9.html?tag=acustica), [Angelo Ferrari](indexdddd.html?tag=angelo-ferrari), [Beni Culturali](index883e.html?tag=beni-culturali), [San Giorgio](index4a7a.html?tag=san-giorgio), [Venezia](index05f5.html?tag=venezia)[angelo](indexcd64.html?author=1 "Vedi tutti gli articoli di angelo"){.url .fn .n}

**Progetto San Giorgio, Venezia 2001**

L'accordo tra il CNR, la Fondazione Scuola di San Giorgio, la Fondazione Cini, la Fondazione Casa di Risparmio di Venezia  e il Comune di Venezia prevede la costituzione di un laboratorio di restauro acustico e di rilievi acustico architettonici presso la sede della Scuola nell'isola di San Giorgio a Venezia.

Le attività principali previste sono: 1) Lo sviluppo di tecniche e metodologie acustiche applicate ai beni musicali attraverso lo svolgimento di studi teorici e sperimentali sia sugli spazi musicali che sugli strumenti a partire dagli organi e dagli strumenti ad arco. 2) Lo sviluppo di tecniche di elaborazione non lineare su base percettiva del segnale audio e elaborazione di sistemi hardware e software innovativi. 3) L'organizzazione di moduli didattici accreditati per formazione universitaria e professionale. 4) Il trasferimento di conoscenza nel campo della progettazione acustica architettonica e del rilievo acustico dei beni musicali, con l'utilizzo delle tecniche che permettono di integrare la progettazione architettonica con l'acustica. 5) L valorizzazione acustica del restauro di colonne sonore.

[Progetto AIC 2013](index9117.html?p=858) {#progetto-aic-2013 .entry-title}
=========================================

[19 marzo 2017](index9117.html?p=858 "Permalink a Progetto AIC 2013")[Progetti](index0b40.html?cat=9)[AIC](indexfd92.html?tag=aic), [Angelo Ferrari](indexdddd.html?tag=angelo-ferrari), [Beni Culturali](index883e.html?tag=beni-culturali)[angelo](indexcd64.html?author=1 "Vedi tutti gli articoli di angelo"){.url .fn .n}

**Progetto CNR-IMC / AIC 2013**\
*CNR -- Istituto di Metodologie Chimiche -- Associazione Investire in Cultura*\
Promozione e nello sviluppo di iniziative di collaborazione tecnico-scientifiche e culturali fra le strutture contraenti ed in particolare nella organizzazione di workshop, seminari, conferenze e congressi volti a valorizzare e sviluppare il know-how acquisito presso l'Istituto IMC del CNR e presso l'Associazione AIC, relativamente alla diagnostica, al restauro e alla valorizzazione del patrimonio culturale e nel provvedere alla pubblicazione di atti, monografie e siti internet interessanti questi argomenti.\
Realizzazione di Progetti concernenti l'impiego delle nano tecnologie e dei sistemi robotici nella salvaguardia del patrimonio culturale, con particolare riferimento all'8° Programma Quadro della Commissione Europea Horizon 2020.

[Progetto CNR Dipartimento Beni Culturali 2003](index89f6.html?p=831) {#progetto-cnr-dipartimento-beni-culturali-2003 .entry-title}
===============

**Progetto CNR Dipartimento Beni Culturali 2003.**\
Sulla base delle competenze esistenti nel CNR in questa macro area di ricerca scientifica e tecnologica è possibile individuare per questo Dipartimento i seguenti due obiettivi scientifici primari: 1 -- Ricerca e studio con metodi scientifici della lingua, del pensiero e della storia e relative applicazioni tecnologiche riguardanti i beni culturali immateriali.\
2 -- Conoscenza, interpretazione, intervento, valorizzazione e fruizione riguardanti i beni culturali materiali.\
1 -- Ricerca, studio con metodi scientifici della lingua, del pensiero e della storia e relative applicazioni tecnologiche riguardanti i beni culturali immateriali. In questo campo di per sé vasto, esistono compiti specifici che l'Università o non assolve o non può assolvere o non assolverebbe con la stessa efficacia, in quanto richiedono strutture fisse dedicate piuttosto che libere aggregazioni temporanee di studiosi (senza per questo escluderle). Di questi compiti, cui fanno fronte gli attuali istituti umanistici del CNR, fanno parte le icerche linguistiche storiche ed applicativo-tecnologiche (lessicografia, letterature, trattamento automatico della lingua e relative applicazioni), l'elaborazione di grandi strumenti di conoscenza della storia del pensiero (in particolare edizioni, lessici, repertori, corpora), l'avanzamento e la promozione della tradizione italiana degli studi storico-archeologici in campo etrusco-italico, fenicio-punico, egeo e vicino orientale, e degli studi storici moderni e contemporanei. Caratteristica di questo insieme di attività è che esso si pone come risultato un avanzamento della cultura che è di per sé un obiettivo rilevante per la comunità, e che produce anche, in vario grado a seconda degli istituti, possibilità di autofinanziamento e di ritorno economico.\
2 -- Conoscenza, intervento, valorizzazione e fruizione riguardanti i beni culturali materiali.\
Il secondo obiettivo riguarda la conoscenza e caratterizzazione del patrimonio per poterne individuare la presenza, il significato ed identificare scientificamente tutte le caratteristiche, anche al fine di un suo corretto inquadramento storico, valutazione e catalogazione. Inoltre si intende studiare le metodologie di intervento per assicurarne l'integrità e la conservazione e valutare scientificamente cause e meccanismi di degrado, identificare e sviluppare metodi di intervento per la sua conservazione e restauro e provvedere, con tali interventi, alla sua integrità.\
Infine si intende valorizzare l'insieme di questo patrimonio culturale ai fini di una sua maggiore fruizione agendo nel presente per collegare il passato con il futuro. Integrazione fra questi due obiettivi primari e centralità della domanda storica sono i cardini su cui si propone voglia operare questo Dipartimento.

[Leggi Progetto CNR Dipartimento Beni Culturali 2003 \>\>\>\>\>\>\>\>](wp-content/uploads/2017/03/Progetto-CNR-Dipartimento-Beni-Culturali-2003.pdf)

[Chat del 18 marzo 2017](index89f6.html?p=831 "Permalink a Progetto CNR Dipartimento Beni Culturali 2003")[Progetti](index0b40.html?cat=9)[Beni Culturali](index883e.html?tag=beni-culturali), [CNR](index47bd.html?tag=cnr), [Dipartimento](index79d6.html?tag=dipartimento)[angelo](indexcd64.html?author=1 "Vedi tutti gli articoli di angelo"){.url .fn .n}

[Progetto PON PatrimonioBeniCulturali 2001](indexb1f0.html?p=663) {#progetto-pon-patrimoniobeniculturali-2001 .entry-title}
===========

PON Programma Operativo Nazionale\
Ricerca, Sviluppo Tecnologico, Alta Formazione 2000  --  2006\
UR Consiglio Nazionale delle Ricerche  --  Catania, Lecce, Potenza, Roma -\
UR SELFIN  S.p.A.  --  Napoli\
UR E.S. Progetti e Sistemi s.r.l.  --  Napoli\
** **\
**Progetto PON PatrimonioBeniCulturali 2001**\
In relazione al Programma Operativo Nazionale "Ricerca, Sviluppo Tecnologico, Alta Formazione" per gli anni 2000-2006 del Ministero dell'Università e della Ricerca Scientifica e Tecnologica, Dipartimento per la Programmazione, il Coordinamento e gli Affari Economici, Servizio per lo Sviluppo e il Potenziamento dell'Attività di Ricerca,  si  propone il seguente Progetto avente l'obiettivo di creare un Portale su Internet relativo ai Beni Culturali. In particolare questo Progetto fa riferimento al settore "Beni Culturali", tema 9 avente per oggetto: Tecnologie innovative per la valorizzazione e la fruizione dei beni culturali. Il Progetto in questione è caratterizzato da un significativo impiego di tecnologie informatiche e propone prodotti intelligenti e servizi innovativi ad alta efficienza come richiesto e esplicitato nelle pagine seguenti. Inoltre il Progetto rappresenta una forte leva di attrazione per la creazione e l'insediamento di nuove imprese in questo campo nel Mezzogiorno.  Il Progetto ha come possibile risultato atteso la creazione di un sistema basato sulla tecnologia dell'informazione e della comunicazione per la valorizzazione e fruizione del patrimonio archeologico, architettonico, artistico, bibliotecario, archivistico e demo-antropologico.\
Nel caso dell'offerta di prodotti e servizi culturali ed in particolare sui Beni Culturali si può notare a livello mondiale una relativa scarsità di Siti: in gran parte si tratta di siti mediante i quali si vendono in vario modo opere d'arte antiche o moderne, di siti sui musei mondiali che illustrano le loro collezioni ed infine numerosi "musei virtuali" da visitare, che rientrano forse più opportunamente nella sfera dei video giochi.\
Quali sono le ragioni che giustificano l'esistenza di questo nuovo Portale?\
Si possono individuare le seguenti motivazioni:\
1 -- L'importanza della ricerca scientifica e tecnologica per la conservazione dei Beni Culturali è una assoluta priorità per ogni Paese che voglia conservare i propri Beni Culturali. Il Portale può partire contando su una serie di prodotti realizzati nell'ambito del Progetto Finalizzato "Beni Culturali" del CNR (1) e  che è stato realizzato presso le sedi del CNR diffuse sul territorio ivi comprese quelle presenti nel Mezzogiorno. A tutt'oggi questo Progetto costituisce l'unico caso in Europa (2) di un'attività coordinata e ad ampio respiro in questo settore; su questo Progetto lavora da anni un notevole numero di studiosi delle Università, degli Enti di Ricerca, degli Istituti Centrali del Ministero Beni e Attività Culturali oltre ad un limitato numero di Imprese. La qualità dei prodotti e servizi che verranno realizzati ed offerti sul Portale con questa provenienza sono quindi della massima qualità e affidabilità oggi ottenibile nel nostro Paese; vale ricordare che l'Italia è il Paese *leader* nel mondo in questo settore della ricerca e imprenditoriale.\
2 *-- Nessun'altra Organizzazione o Progetto nazionale o Progetto europeo può consentire al momento un analogo punto di partenza, sia per qualità che per diversificazione.*\
3 -- Partendo da questa dotazione di dati ed esperienze si intende ingegnerizzare un Portale su Internet da costruire nel Mezzogiorno nelle sedi successivamente indicate a favore delle Pubbliche Amministrazioni delle Regioni e dei Comuni nonché dei Privati.\
*Per l'attività descritta nei  singoli moduli  il Portale sarà  di grandissimo ausilio alle Amministrazioni delle Regioni del Mezzogiorno  che  hanno maggiori  difficoltà a  essere messe al corrente delle  opportunità tecnologiche in questo campo a costruire nuove Imprese ad alto contenuto tecnologico.*\
4 -- Poiché non è possibile lo sviluppo scientifico e tecnologico nel Mezzogiorno d'Italia in questo campo che non abbia un mercato di riferimento più ampio, il Portale vuole avere l'ambizione di diventare un punto di riferimento, in Italia e in Europa,  per tutti coloro che in modo professionale o come semplici cittadini hanno a cuore la salvaguardia del proprio patrimonio culturale, che è problema molto più importante del semplice restauro e conservazione dei singoli "*pezzi*" che costituiscono i Beni Culturali. Gli scienziati e le pubbliche Amministrazioni sono i due Soggetti essenziali per la salvaguardia del patrimonio culturale; un terzo Soggetto è ugualmente essenziale e cioè le Imprese.\
Ma quali e quanti sono gli operatori del settore Beni Culturali in Italia e in Europa?\
Quali e quanti sono i loro prodotti e le loro professionalità?\
Avere la possibilità di dare una risposta veloce, esauriente, autorevole e di facile accesso a questi quesiti vuol dire realizzare un grande volano di sviluppo ed uno strumento di miglioramento continuo della qualità nel settore. La mancanza di esaurienti risposte a queste domande e a seguito di una richiesta specifica del Ministro dell'Università e della Ricerca Scientifica e Tecnologica, presso il Progetto Finalizzato CNR "Beni Culturali" è stata preparata a partire dal 1998 una Banca Dati o Anagrafe delle Imprese e dei Ricercatori italiani, (3),  nel settore dei Beni Culturali. Ciò è stato possibile grazie all'appoggio essenziale fornito dal Ministero dei Beni e Attività Culturali, dagli Istituti Centrali e dalle Soprintendenze che hanno fornito molti  dei dati che sono stati utilizzati per creare la banca dati.\
*Si ritiene che i mezzi finanziari che potranno essere messi a disposizione attraverso il finanziamento di questa proposta possano essere utilissimi per realizzare nel Mezzogiorno una schedatura la più esauriente possibile delle Imprese che, per la loro natura, sono più difficilmente individuabili a livello nazionale e europeo attraverso altri canali informativi.* \
*Già attualmente Organi centrali e periferici del Ministero BAC utilizzano questi dati.*\
Attualmente questa Anagrafe  contiene circa 12.000 schede di cui ..4.000 relative a Imprese e Ricercatori presenti nel Mezzogiorno.\
Dai dati relativi a queste schede si può evidenziare quanto segue:

-   Il maggior numero di Imprese si colloca sulle attività connesse con l'intervento di restauro.
-   Per quanto riguarda la diagnostica il maggior numero di Imprese opera sulle attività connesse agli scavi archeologici.
-   Nell'intervento di restauro il maggior numero di Imprese opera sui materiali litoidi e lapidei.
-   Nel settore del patrimonio documentale operano globalmente poche Imprese e sostanzialmente solo sul materiale cartaceo.
-   Nel settore biologico ed etno --antropologico, le Imprese sono praticamente assenti.
-   Infine nel settore museale il massimo delle Imprese opera nella realizzazione dei servizi e degli impianti.
-   Osservando la distribuzione regionale si osserva un "***pattern***" abbastanza caratteristico della situazione industriale e culturale.
-   La maggior parte delle Imprese è di dimensioni piccole o piccolissime sia come personale sia come fatturato.
-   Nel grafico di fig. 1 sono riportati i dati presenti nell'Anagrafe relativamente alle differenti tipologie di attività industriale e di ricerca relativamente ai Ricercatori e alle Imprese.

[Leggi il Progetto \>\>\>\>\>\>\>\>\>\>\>\>\>\>\>\>\>\>](wp-content/uploads/2017/03/Progetto-PON-PatrimonioBeniCulturali-2001.pdf)

[Chat del 15 marzo 2017](indexb1f0.html?p=663 "Permalink a Progetto PON PatrimonioBeniCulturali 2001")[Progetti](index0b40.html?cat=9)[Beni Culturali](index883e.html?tag=beni-culturali), [Formazione](index52c4.html?tag=formazione), [PON](index0011.html?tag=pon)[angelo](indexcd64.html?author=1 "Vedi tutti gli articoli di angelo"){.url .fn .n}

[Progetto ItalianiEuropei Beni Culturali 2006](indexf763.html?p=627) {#progetto-italianieuropei-beni-culturali-2006 .entry-title}
==============

**Progetto ItalianiEuropei Beni Culturali 2006**

I dati contenuti nell'***Anagrafe*** sono 13.513 e si riferiscono al periodo 1997 --  2001. La presente proposta tende ad aggiornare la situazione delle Imprese e nello stesso tempo a introdurre dati che in quel periodo non erano disponibili: l'aggiornamento principale riguarderà l'indicazione del numero dei dipendenti, il fatturato medio degli ultimi tre anni e la liberatoria per il trattamento dei dati sensibili delle Imprese. Inoltre verranno aggiunti dati utili quali posta elettronica, siti web  ed ogni altro dato che indica le attività attualmente in corso.

[Leggi il Progetto \>\>\>\>\>\>\>\>\>\>\>\>\>\>\>\>\>\>](wp-content/uploads/2017/03/Progetto-ItalianiEuropei-BC-2006.pdf)

[Chat del 15 marzo 2017](indexf763.html?p=627 "Permalink a Progetto ItalianiEuropei Beni Culturali 2006")[Progetti](index0b40.html?cat=9)[Beni Culturali](index883e.html?tag=beni-culturali), [Imprese](index514c.html?tag=imprese)[angelo](indexcd64.html?author=1 "Vedi tutti gli articoli di angelo"){.url .fn .n}

Navigazione articoli {#navigazione-articoli .screen-reader-text}
====================

[← Articoli più vecchi](indexc43b.html?tag=beni-culturali&paged=2)

