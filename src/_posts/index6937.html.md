Archivi tag: Esplora {#archivi-tag-esplora .archive-title}
====================

[Progetto RAI Esplora 2002](indexc61a.html?p=779) {#progetto-rai-esplora-2002 .entry-title}
=================================================

**Progetto RAI Esplora 2002**\
**BENI CULTURALI**\
(Dibattito)

Che cosa sono i Beni Culturali?\
*I Beni Culturali sono l'insieme delle testimonianze materiali dell'identità culturale di un popolo.* E se l'insieme di queste testimonianze materiali costituisce l'identità culturale di un popolo allora queste stesse testimonianze definiscono anche la sua diversità e rappresentano la sua singolarità.\
Certamente, l'immensità del patrimonio culturale italiano rende difficile l'opera di salvaguardia: basti pensare che gli oltre ottomila comuni italiani sono in realtà ottomila musei a cielo aperto che vanno difesi dai danni naturali, come i terremoti, ai danni ambientali provocati dagli stessi cittadini. E qui viene giusto presentare un problema dalla soluzione impossibile: quali e quanti sono i monumenti e i documenti che vogliamo restaurare e conservare? Chi li sceglie e con quali criteri? Il problema è stato risolto in vari modi in Europa: ad esempio, nel Regno Unito si sono compilate delle liste di monumenti da conservare a spese dello Stato; altre nazioni preferiscono affidarsi agli elenchi dell'Unesco sui monumenti patrimonio dell'umanità; molti, nel nostro Paese, semplicemente vorrebbero tutto restaurare e conservare. Forse questo problema è insolubile perché mal posto: forse dobbiamo domandarci non "*quali e quanti*" monumenti conservare ma "*perché*" vogliamo conservarli. Solo dando una risposta corretta a questo "perché" possiamo poi decidere "quali e quanti" monumenti conservare.\
Purtroppo, il "perché" che le pubbliche Amministrazioni danno più di frequente è di questo tenore: si restaura e conserva il patrimonio perché è fonte di guadagno attraverso il turismo, sia nazionale che internazionale: converrà sempre spendere in restauri di castelli se poi milioni di turisti visitatori frutteranno miliardi. Con questa logica sono stati restaurati migliaia di manufatti monumentali in tutta Italia, con una conseguenza: che le spese di manutenzione sono maggiori del gettito che deriva dal loro sfruttamento turistico e congressuale. Forse, la risposta al quesito: "perché conservare" deve essere ricercata nel convincere i cittadini a restaurare e conservare il proprio patrimonio in quanto esso è un bene in se, da lasciare ai propri figli, perché rappresenta le proprie radici.\
La RAI, che rappresenta l'industria culturale italiana più importante può potentemente contribuire a sviluppare nei cittadini la consapevolezza della conservazione e del rispetto per i propri Beni Culturali.\
Nel dibattito verranno rapidamente illustrati questi concetti mediante tre diversi esempi del lavoro dei nostri ricercatori nel settore del restauro pittorico e architettonico utilizzando come esempi il restauro del Crocifisso del Cimabue ed il recupero delle Basiliche di San Francesco d'Assisi e Santa Sofia a Costantinopoli. Inoltre verrà esposto l'insieme delle attività relative alla diffusione delle conoscenze sulle tecnologie per la salvaguardia dei Beni Culturali sfruttando le possibilità offerte da Internet e dalla televisione.\
I partecipanti al dibattito sono:

-   Umberto Baldini: Direttore dell'Università Internazionale dell'Arte, Firenze; Direttore del Progetto Finalizzato "Beni Culturali" CNR, Roma. "Il restauro del Crocifisso del Cimabue".
-   Giorgio Croci: Università "La Sapienza", Facoltà di Ingegneria, Roma. "Il recupero delle basiliche di San Francesco d'Assisi e Santa Sofia a Costantinopoli.
-   Angelo Guarino:  Presidente del Progetto Finalizzato "Beni Culturali" del CNR, Roma. "Il Portale dei Beni Culturali: www.eachmed.com".

[Chat del 17 marzo 2017](indexc61a.html?p=779 "Permalink a Progetto RAI Esplora 2002")[Progetti](index0b40.html?cat=9)[Esplora](index6937.html?tag=esplora), [RAI](index3ecf.html?tag=rai)[angelo](indexcd64.html?author=1 "Vedi tutti gli articoli di angelo"){.url .fn .n}

