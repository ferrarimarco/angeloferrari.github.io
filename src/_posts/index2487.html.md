Progetto Archivio Antropologico 2012 {#progetto-archivio-antropologico-2012 .entry-title}
====================================

[18 marzo 2017](index2487.html?p=846 "Permalink a Progetto Archivio Antropologico 2012")[Progetti](index0b40.html?cat=9)[Antropologia](index98ba.html?tag=antropologia)[angelo](indexcd64.html?author=1 "Vedi tutti gli articoli di angelo"){.url .fn .n}

**Progetto Archivio Antropologico 2012.**\
L'antropologia fisica concerne lo studio della storia dell'uomo in relazione all'ambiente in cui vive ed è vissuto. In assenza di fonti scritte essa riveste un ruolo di particolare importanza a motivo della ecosensibilità di molti dei dati antropologici. Ne sono un esempio le tracce di stress e patologie sullo scheletro e/o i cambiamenti della statura in relazione alle condizioni di vita e salute delle popolazioni. Questo tipo di studi necessita tuttavia di campioni numericamente consistenti e di un numero, il più ampio possibile, di dati antropologici individuali. E' quindi opportuno pensare di realizzare degli archivi che, oltre ad essere utili per la ricerca, consentirebbero anche la conservazione di un tale patrimonio storico-culturale. La cattedra di Antropologia dell'Università dell'Aquila ha la possibilità di accedere a due cospicue collezioni di dati antropologici. La prima consiste in serie scheletriche relative alla conca aquilana e all'area fucense (dal I millennio a.C. all'epoca medievale); la seconda è composta da monografie d'epoca e schede individuali di dati antropologici raccolti da studiosi italiani, all'inizio del secolo ventesimo, in paesi in via di sviluppo. \
Il progetto che l'università dell'Aquila si propone consiste nella realizzazione di due archivi che, pur partendo da due fonti antropologiche diverse, concorrono alla realizzazione di obiettivi e prodotti analoghi.  L'obiettivo del progetto è duplice. Da un lato la creazione di due cataloghi digitali ragionati aggiornabili sulla consistenza dei campioni, sul tipo e numero di dati presenti per ogni collezione e sulle fonti bibliografiche pertinenti. Dall'altro la salvaguardia e la conservazione di materiali entrambi facilmente deteriorabili: le ossa ed il materiale cartaceo.

[Leggi Progetto Archivio Antropologico 2012 \>\>\>\>\>\>\>\>](wp-content/uploads/2017/03/Progetto-Archivio-Antropologico-2012.pdf)

[← Progetto CNR Dipartimento Beni Culturali 2004](index22b3.html?p=842) [Progetto CARISPAQ Emissario 2016 →](indexfe6b.html?p=850)

