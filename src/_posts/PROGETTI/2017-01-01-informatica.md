---
layout: post
date: 2017-01-01
title: Informatica e beni culturali
description: Progetti riguardanti l'informatica applicata ai beni culturali.
cat: Progetti
tag:
    - cnr
    - angelo ferrari
    - beni culturali
    - informatica
---
# Informatica e beni culturali

Introduzione ...........................\

## **Progetto PNR MIUR Parnaso 1998**
Ministero dell'Università e della Ricerca Scientifica e  Tecnologica\
PNR - PIANO NAZIONALE DI RICERCA - Progetto di Ricerca Industriale PARNASO, Tecnologie per la tutela e valorizzazione del patrimonio culturale\
Azioni chiave: Sviluppo della ricerca applicata  nel campo della tecnologia dell'informazione di interesse per i beni culturali e più in generale dell'industria multimediale della cultura; Sviluppo della ricerca applicata  nel campo della diagnosi, restauro e conservazione dei beni culturali mobili e immobili; Sviluppo della ricerca applicata  nel campo della fruizione e gestione del patrimonio culturale.

## ●●● Progetto GIS Pompei, 2000; Soprintendenza Archeologica di Pompei

## **Progetto PON Patrimonio Beni Culturali 2001**
In relazione al Programma Operativo Nazionale "Ricerca, Sviluppo Tecnologico, Alta Formazione" per gli anni 2000-2006 del Ministero dell'Università e della Ricerca Scientifica e Tecnologica, Dipartimento per la Programmazione, il Coordinamento e gli Affari Economici, Servizio per lo Sviluppo e il Potenziamento dell'Attività di Ricerca,  si  propone il seguente Progetto avente l'obiettivo di creare un Portale su Internet relativo ai Beni Culturali. In particolare questo Progetto fa riferimento al settore "Beni Culturali", tema 9 avente per oggetto: Tecnologie innovative per la valorizzazione e la fruizione dei beni culturali. Il Progetto in questione è caratterizzato da un significativo impiego di tecnologie informatiche e propone prodotti intelligenti e servizi innovativi ad alta efficienza come richiesto e esplicitato nelle pagine seguenti. Inoltre il Progetto rappresenta una forte leva di attrazione per la creazione e l'insediamento di nuove imprese in questo campo nel Mezzogiorno.  Il Progetto ha come possibile risultato atteso la creazione di un sistema basato sulla tecnologia dell'informazione e della comunicazione per la valorizzazione e fruizione del patrimonio archeologico, architettonico, artistico, bibliotecario, archivistico e demo-antropologico.\

## **Progetto NESOI 2001**
PON Regione Sicilia. Il Progetto prevede la creazione e la messa a regime di una rete telematica territoriale dell'intera fascia costiera della Sicilia e delle sue isole minori, Eolie, Egadi, Pelagie, Pantelleria e Ustica, attraverso il monitoraggio ambientale. Saranno attivati processi diagnostici per la conoscenza dello stato di conservazione dei beni culturali presenti nelle aree e nei siti archeologici, individuando le cause dei deterioramento e gli eventuali rischi procurati da eventi naturali, quali smottamenti di terreno, alluvioni, terremoti, maremoti, mareggiate, ecc.\

## **Progetto Palazzo Grassi Venezia 2001**
PROPOSTA di costituzione di un CENTRO EUROPEO SUL PATRIMONIO CULTURALE.
Il progetto prevede la costituzione presso Palazzo Grassi di un Centro Europeo per il patrimonio culturale, aperto agli studiosi della Comunità Europea e anche a quelli del Nord Africa e del Medio Oriente, con gli obiettivi di: formazione, Multimedialità, Validazione.\
Il primo obiettivo riguarda la formazione di giovani laureati e tecnici, sia direttamente sia mediante un uso intensivo delle moderne tecnologie informatiche di e-learning. Il secondo obiettivo riguarda attività che comportino lo sfruttamento delle moderne tecnologie per la diffusione e l'interattività delle informazioni scientifiche acquisite. Il terzo obiettivo riguarda la validazione, cioè la individuazione, condivisa a livello europeo, delle caratteristiche dei prodotti e delle procedure da impiegare nella diagnostica e nel restauro del patrimonio culturale, creando opportuni protocolli di diagnostica e restauro, con particolare riferimento al patrimonio architettonico e monumentale, che abbiano validità in tutta l'Unione Europea. Il Centro verrà ospitato presso il Palazzo Grassi.
Istituzioni partecipanti: Comune di Venezia, Regione Veneto, Università di Venezia IUAV, Università di Venezia Ca' Foscari, Università di Padova, CNR Progetto Finalizzato Beni Culturali\

## **Progetto MIUR EachSafi 2002**
Assistenza e formazione alle imprese.
Progetto MIUR EACHSAFI 2002 European Agency for Cultural Heritage Servizi di Assistenza e Formazione alle Imprese MIUR Dipartimento per la Programmazione, il Coordinamento e gli Affari Economici Servizio per lo Sviluppo ed il Potenziamento dell'Attività di Ricerca; Ufficio IV Misura II.2 Società dell'Informazione per il Sistema Scientifico Meridionale.  Il progetto "EACHSAFI" European  Agency for Cultural è finalizzato alla creazione di un Centro Servizi di Assistenza e Formazione nel campo dell'ICT applicate ai Beni Culturali, rivolto alle Imprese ed alle Istituzioni del Mezzogiorno, ed in particolare della regione Puglia. I servizi attivati consistono in un sistema informativo territoriale finalizzato all'assistenza ed all'accompagnamento alle imprese ed alle istituzioni del settore e all'alta formazione dei quadri dirigenti e del personale interno. Pertanto rappresenta il collegamento operativo sul territorio (in particolare la Regione Puglia) di un progetto europeo denominato EACH al quale come in seguito indicato partecipano circa dieci nazioni. Il Progetto EACHSAFI ha come specifici obiettivi lo sviluppo delle azioni di formazione culturale e di creazione di nuove realtà industriali. Le attività previste si possono sintetizzare nella realizzazione di un sistema informativo territoriale rivolto alle seguenti discipline dell'ICT: Web di seconda, di gestione delle banche dati e dei sistemi informativi territoriali su piattaforme GIS (GIS Application and Thematic Application for Sustainable Developement), di metodologie innovative di gestione e pianificazione territoriale delle risorse culturali (CHM Cultural Heritage Management), delle metodologie di marketing turistico-culturale\

## **Progetto IUAV Common Hub Center 2003**
Il Progetto Eureka "Each" è finanziato dai singoli governi Europei  e per quanto riguarda l'Italia dal M.I.U.R; i partners italiani sono: il Progetto Finalizzato "Beni Culturali" del CNR (Main Contractor), le Imprese ES  Progetti e Sistemi e INET S.p.a Intesa, che si occupano di software e della connessione Internet. Gli altri partners europei sono: Austria, Germania, Grecia, Ungheria, Slovenia, Spagna e Svezia.\
Per la sua posizione  geografica "strategica" rispetto all'Europa e ad alcuni paesi dell'Est europeo che hanno già aderito o aderiranno all' Each, la scelta di Venezia come sede dell'insediamento del Common Hub Centre and Backoffice assume un particolare rilievo.\
Venezia interpreta un ruolo ed occupa una posizione privilegiata in quanto essa stessa è giudicata un "bene culturale" patrimonio dell'umanità, per il suo elevato valore storico e simbolico.\
Anche la scelta del D.C.A. IUAV come interlocutore e partner del Progetto Finalizzato Beni Culturali del CNR, ha un suo significato a motivo della presenza, al suo interno, di settori disciplinari e indirizzi di ricerca  legati al restauro, alla conservazione e al riuso del patrimonio architettonico. Inoltre il rinnovato legame che verrà a crearsi con l'insediamento del Common  Hub Centre and Backoffice  sotto il patrocinio del D.C.A. consentirà di rinsaldare la già sperimentata collaborazione tra l'IUAV e il Progetto Finalizzato CNR -Beni Culturali  e il Target Venezia- Progetto Arsenale.\

## **Progetto Vetrina Italia 2003**
Progetto Vetrina Italia 2003 Consiglio Nazionale delle Ricerche; CNR   Progetto Finalizzato "BENI CULTURALI". L'Italia è il Paese che investe di più nel settore della scienza e della tecnologia per la salvaguardia dei Beni Culturali in proporzione al suo prodotto interno lordo, a livello nazionale, regionale e comunale. Ma investire in modo intelligente vuol soprattutto dire, suggerire alle autorità nazionali, regionali e comunali responsabili per la tutela del patrimonio, le corrette metodologie di diagnostica, intervento e valorizzazione. Fondamentale è l'azione condotta dal Consiglio Nazionale delle Ricerche (CNR) sia per quanto riguarda l'aspetto economico sia per la vastità e capillarità degli interventi, culminati in un importante Progetto Finalizzato tuttora in corso: va ricordato che il Progetto Finalizzato "Beni Culturali" del CNR è la più importante e completa iniziativa di ricerca scientifica in Italia. Non vi è nessuna altra iniziativa di questa dimensione e finanziamento in corso in Italia ed in Europa.
Questo Progetto ha realizzato a tutt'oggi circa un migliaio di prodotti, metodologie, brevetti, manuali, ecc. Portale Internet "EACHMED.COM" (Agenzia Europea e Mediterranea per i Beni Culturali).
Il portale Internet EACHMED coinvolge Paesi sia europei sia del Nord Africa e del Medio Oriente. Sarà interesse di tutti questi Paesi poter usufruire di questa "Agenzia" per far conoscere i prodotti delle proprie imprese e dei propri ricercatori oltre che di poter fruire dei prodotti altrui. Il Portale Internet EACHMED si propone di generare formazione di esperti qualificati e creazione di nuove imprese in questo settore, utilizzando le ricerche scientifiche e tecnologiche attualmente disponibili in Italia e negli altri Paesi partner di questa iniziativa.\

## **Progetto EACHMED: un sistema di portali interconnessi 2003**
EACHMED 2003: Sistema di portali interconnessi.
Il Portale si pone l'obiettivo di coinvolgere partner europei e del bacino mediterraneo sul problema della diffusione della scienza e delle tecnologie sui beni culturali. I Portali EACHMED sono stati concepiti, realizzati dal CNR e messi in rete (www.eachmed.com) con l'intento di fornire a tutti i paesi europei e ai paesi che si affacciano sul bacino mediterraneo un valido strumento di conoscenza, supporto e aggiornamento sulle attività scientifiche relative al patrimonio culturale. Investire nel settore della scienza e della tecnologia per la salvaguardia dei Beni Culturali vuol dire soprattutto, suggerire alle autorità nazionali, regionali e comunali responsabili per la tutela del patrimonio, le corrette metodologie di diagnostica, intervento e valorizzazione. La consultazione dei Portali è completamente gratuita per gli studiosi, per le imprese o per le Amministrazioni pubbliche non solo europei ma anche nord africani e medio orientali. Sarà interesse di tutti questi Paesi poter usufruire dei Portali per diffondere i prodotti delle proprie imprese e dei propri ricercatori oltre che di poter conoscere i prodotti e le ricerche altrui.
Per migliorare la circolazione di informazioni, i Portali sono disponibili in 31 lingue: Albanese, Arabo, Bulgaro, Croato, Ceco, Danese, Ebraico Estone, Finnico, Francese, Greco, Inglese, Italiano, Latino, Lettone, Lituano, Maltese, Norvegese, Olandese, Polacco, Portoghese, Rumeno, Russo, Serbo, Slovacco, Sloveno, Spagnolo, Svedese, Tedesco, Turco, Ungherese.

## **Progetto San Servolo Venezia 2004**
Accordo tra Il Progetto Finalizzato Beni Culturali del CNR, L'Università di  Venezia IUAV e il Centro Europeo di Venezia per i Mestieri della Conservazione del Patrimonio Architettonico. La finalià dell'intesa consiste nella istallazione nei locali del Centro europeo di San Servolo dell'European Hub Center del portale Eachmed di proprietà del PFNC-CNR.\

## **Progetto Videogames FIRB 2005**
Questo Progetto si propone di studiare i seguenti aspetti: A) rapporto fra video games e cultura; impatto sulla società globalizzata attuale e sulla psicologia dei giovani. B) modellazione di imprese in questo settore, che, sia pur scontando grandi ritardi, possono sfruttare un background di grande genialità. C) ingegnerizzazione software e hardware allo sviluppo di video games internetworked. D) studio del valore economico di queste iniziative e dell'impatto occupazionale che ne può derivare.\
In particolare, si intende costruire un quadro critico di quanto studiato sulla problematica dei videogiochi, preparando una banca data accurata su questo fenomeno, messa in rete Internet su apposito Portale a disposizione delle Unità di Ricerca del Progetto.\
Questo Progetto dovrà studiare i possibili fattori di successo e gli ostacoli per sviluppare questa industria in Italia, con particolare riferimento al Mezzogiorno; analogamente, il Progetto si focalizzerà sugli aspetti culturali e di comunicazione dei videogiochi e sulle opportunità che vi sono per medie e piccole imprese di entrare in questo mercato.\
Particolare attenzione verrà dedicato all'uso delle lingue e delle tecniche informatiche per facilitare l'impiego dei videogiochi da parte di disabili.\

## **Progetto EachMed Progetto EachMed Fase 2 - 2006**
Le imprese costituiscono un aspetto essenziale del progetto di ricerca che concerne la metodologia di inserimento delle imprese pubbliche e private oltre che degli studiosi (ricercatori privati e pubblici) che si occupano di Beni Culturali. Risulta essenziale la creazione di standard idonei a individuare le caratteristiche che devono possedere le imprese per essere incluse nell'archivio per quanto riguarda la loro affidabilità scientifica e tecnologica. Questo aspetto è determinante poiché per nessun motivo si intende procedere alla creazione di un archivio di tipo commerciale.
I criteri di standardizzazione individuati serviranno pertanto a filtrare le imprese da inserire; naturalmente, poiché il portale viene realizzato nell'ambito di un progetto europeo Eureka, questi criteri dovranno essere accettati e utilizzati anche dagli altri partner europei nell'inserimento dei dati relativi alle imprese dei loro paesi. I criteri saranno chiaramente indicati sul portale EACH affinché chiunque possa in modo trasparente conoscere su quali elementi sono basati: a titolo di esempio, si può osservare che per quanto riguarda le imprese italiane queste saranno valutate sulla base delle attività già svolte per gli Enti pubblici (Soprintendenze del Ministero Beni e Attività Culturali, ecc.) o privati, la consistenza di eventuali apparecchiature scientifiche e tecnologiche possedute, la professionalità al loro interno, il fatturato, ecc.
Come già accennato in precedenza è stato già preparato per quanto riguarda l'Italia un archivio delle imprese e dei ricercatori da parte dell'Unità Operativa CNR proponente contenente  circa 12.000 record. Questo archivio va aggiornato alla luce dei criteri di standardizzazione che verranno stabiliti nell'ambito del progetto europeo Eureka / Eurocare EACH.\

## **Progetto ISPESL 2007**
Elaborazione di corsi di formazione a distanza per l'infortunistica e la tutela della salute specificamente dedicati agli immigrati impiegati nelle attività di costruzione, nelle attività agricole e nei servizi sociali; in particolare si intendono realizzare tecnologie informatiche specifiche affinché questi corsi siano fruibili non soltanto mediante computer collegati ad Internet ma anche mediante apparecchi mobili quali cellulari telefonici, iPod, palmari, lettori mp3, ecc. Queste apparecchiature elettroniche a basso costo sono molto diffuse fra gli immigrati e pertanto possono consentire la massima fruibilità dei corsi.\

## **Progetto AFI (AssoFondItalia) Associazione Fondazioni Italiane 2008**
 AssoFondItalia è un progetto per il censimento delle Fondazioni italiane non bancarie che dedicano, anche in parte, la loro attività al settore del patrimonio culturale del nostro Paese. Lo scopo del Progetto è costruire un portale internet per favorire uno scambio proficuo 'interno di una rete di Soggetti interessati a finanziare, a diversi livelli, azioni di azioni di studio, restauro e valorizzazione dei beni culturali italiani.\
"http://www.angeloferrari.it/wp-content/uploads/2017/03/Progetto-ASSOFONDITALIA-2011.pdf\"\

## **Progetto TecnoCult 2016-2017**
Modello strategico/informatico per il coordinamento, la valorizzazione e il trasferimento tecnologico dei risultati della ricerca nel settore del patrimonio culturale.\
**Abstract:** TecnoCult è un contenitore informatico (banca dati relazionale), fruibile in rete, con obiettivi e funzioni specifici, dedicato alla valorizzazione delle ricerche nel settore del patrimonio culturale e può essere considerato un modello perché la sua struttura e il suo funzionamento sono applicabili anche ad altri settori di ricerca del CNR. TecnoCult è stato pensato per migliorare, attraverso un ricco bagaglio di informazioni messo a disposizione dell'Ente, la valorizzazione delle ricerche svolte in ambito CNR, fornendo alle Amministrazioni Centrali un valido strumento che contribuisca a soddisfare specifici fabbisogni.\
**Durata del Progetto:** è stata programmata in 18 mesi, dal 01/0172016 al 30/06/2017.
**Soggetto esecutore:** CNR, Istituto di Metodologie Chimiche, Area della Ricerca Roma 1. **Referente: **Angelo Ferrari.\
**Collaborazioni:** CNR-ITABC Ist. per le Tecnol. Applicate ai Beni Culturali (P. Mauriello) CNR-ISMN Istit. per lo Studio dei Materiali Nanostrutturati, (G. M. Ingo) CNR-ISMA Istituto di Studi sul Mediterraneo Antico, (Paola Moscati) CNR-ICVBC Istituto per la Conservazione e Valorizzazione dei Beni Culturali, (M. P. Colombini) MiBACT--ICR Istituto Centrale del Restauro (Contatti in corso) AIC Associazione Investire in Cultura, (Angelo Guarino) INBB, Istituto Nazionale Biostrutture e Biosistemi, (Giovanni Antonini)\
**Gruppo di lavoro:** SIMONA BOCCUTI CNR -- Istituto di Metodologie Chimiche, CTER 6° Liv. CARMELO CANNARELLA CNR -- Istituto di Metodologie Chimiche, Tecnologo ANGELO FERRARI CNR -- Istituto di Metodologie Chimiche, 1° Tecnologo GIORGIO GIARDINI CNR -- Istituto di Metodologie Chimiche, CTER 4° Liv. LAURA LILLA CNR -- Istituto di Metodologie Chimiche, CTER 6° Liv. VALERIA PICCIONI CNR -- Istituto di Metodologie Chimiche, Tecnologo GIAMPIERA PORCU CNR -- Istituto di Metodologie Chimiche, CTER 6° Liv. PIETRO RAGNI CNR -- Istituto di Metodologie Chimiche, 1° Ricercatore STEFANO TARDIOLA CNR -- Istituto di Metodologie Chimiche, CTER 6° Liv. ALESSANDRO TOZZI CNR -- Istituto di Metodologie Chimiche, CTER 6° Liv.\
**Gruppo di verifica** GIOVANNA MANCINI CNR -- Istituto di Metodologie Chimiche, Direttore CARMELO CANNARELLA CNR -- Istituto di Metodologie Chimiche, Tecnologo ANGELO FERRARI CNR -- Istituto di Metodologie Chimiche, 1° Tecnologo PIETRO RAGNI CNR -- Istituto di Metodologie Chimiche, 1° Ricercatore\
