---
layout: post
date: 2018-01-01
title: Valorizzaione beni culturali
description: Progetti riguardanti la valorizzazione e la fruizione di beni culturali.
cat: Progetti
tag:
    - cnr
    - angelo ferrari
    - beni culturali
    - valorizzazione
---
# Valorizzaione beni culturali

Introduzione ...........................\

## ●●● Progetto sulla valorizzazione del patrimonio archeologico e monumentale della Regione Calabria 1996

## ●●● Progetto Ortigia, 1997; Comune di Siracusa

## ●●● Progetto Teatro di Aosta, 1999; Regione autonoma della Valle d’Aosta

## ●●● Progetto Speciale patrimonio culturale dell’area mediterranea, 2000

## ●●● Progetto Valorizzazione del Patrimonio Culturale della Regione Calabria 2000\

## **Progetto ORATINO 2001 (Propost A. Ferrari)**
Il Comune di Oratino intende acquistare il Palazzo Ducale, inserito nel
proprio centro storico, con l’intento di restaurarlo, prevedendone l’utilizzo mediante diversificate attività culturali, sociali e economiche.
Una volta sistemati, i locali del Palazzo Ducale potranno ospitare
alcune importanti iniziative di interesse turistico e sociale (musei e mostre), di interesse culturale (laboratori, scuola di formazione, scuola artigiana, centro informatico), economico (formazione di artigiani e operai specializzati), ambientale (recupero del territorio e delle cave).
All’interno del Palazzo Ducale potranno trovare adeguata collocazione
museale tutte le opere e le attività tradizionali locali.
Museo della Pietra, delle opere scultoree, pittoriche e dei disegni relativi a questa antica tradizione di Oratino. Museo della Civiltà Contadina, con l’esposizione del materiale relativo alla coltivazione dei campi e all’allevamento ovvino, Oratino era sul tratturo Castel di Sangro–Lucera.
L’Università del Molise è interessata all’installazione nel Palazzo
Ducale di un Laboratorio Scientifico con particolare interesse alla diagnostica relativa alla struttura dei materiali, l’Opificio delle Pietre Dure di Firenze e il Progetto Finalizzato Beni Culturali del Consiglio Nazionale delle Ricerche si sono dichiarati interessati all’iniziativa.
La Scuola Artigianale della Pietra è un’altra iniziativa che il Comune
di Oratino, in collaborazione con la Provincia di Campobasso, con la Regione Molise, con l’Università del Molise e degli Enti locali intende avviare e collocare nel Palazzo Ducale.
Questa scuola di formazione per il restauro edilizio si pone i seguenti
obiettivi.\
Formazione di personale specializzato da impiegare negli
interventi di manutenzione e restauro dei centri storici dell’area
della Valle del Biferno.\
Creare nuove opportunità di lavoro per i giovani mediante la
preparazione qualificata di operatori da impiegare presso le
Ditte appaltatrici dei lavori nei centri urbani antichi.\
Impedire che un grande patrimonio della tradizione popolare,
quello della lavorazione della pietra, vada perduto e
dimenticato con grave danno per il mantenimento dei centri
storici di decine di Comuni.

## **Progetto CIPE Beni Culturali 2003**
L'interarea di Scienza e Tecnologia dei Beni Culturali nasce dalla consapevolezza di quanto il CNR ha saputo proporre, attuare e coordinare in Italia e all'estero nel settore della Salvaguardia dei Beni Culturali negli ultimi dieci anni attraverso l'azione del Comitato Beni Culturali prima, del Progetto Finalizzato poi ed infine grazie alle azioni promosse dall'attuale Consiglio Direttivo. La definizione di Bene Culturale è fondamentale al fine di delineare correttamente l'ambito di intervento scientifico relativo alla salvaguardia del patrimonio culturale. Esso assume il significato assegnatogli dalla Commissione Franceschini: "Appartengono al patrimonio culturale della Nazione tutti i beni aventi riferimento alla storia della civiltà. Sono assoggettati alla legge i beni di interesse archeologico, storico artistico, ambientale e paesistico, archivistico e librario ed ogni altro bene che costituisce testimonianza materiale avente valore di civiltà."\
Ne consegue che l'ambito scientifico di interesse dei Beni Culturali si allarga a tutte le testimonianze materiali di una civiltà, che ne attestino l'identità culturale, le origini e lo sviluppo attraverso i secoli che formano il tessuto connettivo specifico, la peculiarità di una nazione.\
La  definizione degli obiettivi che devono essere perseguiti è altrettanto importante della definizione di Bene Culturale; nessuna azione scientifica o tecnologica può essere proposta senza una chiara indicazione degli obiettivi.\
Tre sono gli obiettivi alla base di ogni azione mirata alla salvaguardia dei Beni Culturali: la tutela, la valorizzazione, la fruizione.\
Questi obiettivi, tra loro intimamente connessi,  rappresentano i tre momenti successivi, che devono essere sviluppati attraverso iniziative scientifiche mirate.\

## ●●● Progetto Patrimonio Archeologico e Artistico della Campania, 2003

## ●●● Progetto LIBIA tra mare e deserto 2003

## **Progetto EUR 2004**
Questo Report è stato realizzato per la Fondazione "Palazzo della Civiltà Italiana"  nell'ambito delle attività della direzione del Progetto Finalizzato "Beni Culturali" del Consiglio Nazionale delle Ricerche con l'obiettivo di fornire al Consiglio d'Amministrazione  della Fondazione uno strumento utile di informazione su alcune delle più significative realizzazioni all'estero di strutture museali, espositive e di  intrattenimento. Le informazioni fornite sono divise in tre Capitoli: il primo presenta la tipologia di servizi offerti dalle varie strutture esaminate; il secondo riporta in modo accurato le peculiarità funzionali di tre realtà significative e fra loro molto differenti e cioè: il MuseumsQuartier   a Vienna, il Parc de la Villette a Parigi ed infine la Tate Modern a Londra; il terzo contiene le tavole per un progetto di riuso del Palazzo della Civiltà Italiana.\

## **Progetto EUR Palazzo della Civiltà Italiana 2005**
La questione della fruizione dei beni culturali rappresenta un problema sempre discusso e di non facile risoluzione. Il punto focale del problema è rappresentato dal fatto che il territorio italiano è di per sè un grande "contenitore culturale", nel quale ogni singolo bene culturale propriamente detto (i beni culturali materiali, immobili e mobili) è più o meno fruibile, contrariamente a quanto avviene circa i beni culturali noti come immateriali (le tradizioni, il ballo, il teatro,etc.) la cui fruizione spesso è difficoltosa, non contemplata o ostacolata da vari fattori.
La necessità fondante del progetto che si andrà ad implementare è quella di mettere *a sistema*, in un unico grande complesso, i beni culturali in tutte le riconosciute sue forme, nonché tutte le attività ed i servizi ad essi associabili. In tal senso, principale carattere attrattivo di un progetto tanto ambizioso dovrà essere la decisa promozione del *made in italy*, nel cui ambito confluiranno le più varie espressioni del patrimonio culturale italiano. L'oggetto dello studio è il Palazzo della Civiltà italiana situato nel quartiere EUR a Roma che, recentemente, sta ricevendo le attenzioni di vari organismi: EUR SPA, Fondazione Cassa di Risparmio di Roma, Ministero per i Beni e le Attività Culturali, CNR -- Progetto Finalizzato "Beni Culturali", etc. interessati alla progettazione di una sua riqualificazione e riuso a fini culturali. L'obiettivo finale è quello di individuare le modalità di fruizione -- all'interno di un unico grande edificio -- dei vari aspetti che caratterizzano *l'offerta* del patrimonio culture, avvalendosi delle tecnologie più avanzate e tenendo in considerazione quanto attuato in altri Paesi.\

## **Progetto Museo della Cultura e Civiltà del Mare Venezia 2006**
L'Arsenale Spa mira ad attuare un processo di rivalutazione dell'intero Arsenale, stabilendo una rete integrata tra tutte le strutture potenzialmente connesse al Contenitore Culturale Museale. Si tratta di migliorare l'immagine dell'intera area, arricchendola di strutture e attività innovative agevoli ed attraenti ad alto valore culturale e artistico e che consentano non solo un ritorno d'immagine ma anche un margine di profitto. \
L'assunto principale della ricerca sulla musealità integrata, è di ricostruire la storia veneziana basata sulle ideazioni, lo sviluppo delle conoscenze scientifiche, la tradizione idraulica e le scienza e le tecniche relative alla cultura e civiltà dell'acqua in connessione alle forme di vita degli oggetti e degli strumenti prodotti dall' arte e dalla tecnica nella consapevolezza della loro indissolubilità.  La strategia progettuale protesa a far rivivere e a valorizzare la dimensione storica tecnico scientifica e dei prodotti materiali, deve avere come finalità il passaggio dal museo di oggetti al museo di idee, nel senso che l'Arsenale stesso è coinvolto nel mostrarsi oltre che nel mostrare strumenti e prodotti materiali da intendere come idee materializzate.\
E' del tutto evidente come l'Arsenale, di per sé, costituisca il museo di  se stesso: una ricca collezione di edifici monumentali,  bacini d'acqua,  scali e attrezzature documenta nove secoli di vicende  civili e militari dello "Stato" veneziano. Questa è una condizione indiscutibile, perché è l'unica  che possa garantire l'unitarietà  storica-ambientale al complesso arsenalizio e al contempo  riaffermarne il ruolo economico e culturale divenendo il fulcro di una nuova centralità  urbana capace di competere con il resto della città. \
Il museo "Arsenale"  conterrà la scuola di Studi Strategici, il Museo Storico Navale, la Biblioteca del mare ecc.\

## **Progetto CSA Centro Studi Arsenale: Scienze Tecniche e Storiche, Arti e Tecnologie Analitiche e Diagnostiche 2007**
Il CNR-PFBC per la valorizzazione del patrimonio culturale dell'arsenale di Venezia.\
La valorizzazione del patrimonio culturale è uno sforzo complessivo che coinvolge le competenze dell'intero paese. Lo sforzo di ricerca per predisporre le tecnologie, processi e competenze più opportune deve essere fortemente integrato (non è sufficiente un semplice "raccordo") con le opportunità di valorizzazione. Pertanto risulta fondamentale la costruzione di una "cabina di regia" o punto di riferimento, che proponga e validi aree strategiche di ricerca, assicuri il massimo scambio informativo fra tutti gli enti interessati, individui risorse aggiuntive (umane e finanziarie) e agisca da Agenzia di promozione verso il paese e all'estero. Promuova, infine, azioni di sensibilizzazione e comunicazione delle attività in corso. D'altra parte non è pensabile un organo che limiti o imponga linee di azione ai ricercatori degli Istituti (organo diverso da quelli istituzionalmente preposti a questo, nel rispetto della libertà di ricerca), così come non è pensabile un organo che controlli o fornisca azioni di formazione qualificata, in competizione con Università, Scuole (Ministero BBCC) e Enti preposti a tale fine. Vi sono inoltre da tener conto le possibili sovrapposizioni con Enti o Organismi Internazionali (vedi p.4) che sviluppano dal primo dopoguerra azioni di promozione, comunicazione, coordinamento per la conservazione dei BBCC. Il Centro deve costituire un punto di riferimento forte e molto qualificato per la realizzazione di grandi progetti strategici, grandi interventi conservativi, tavoli di confronto istituzionali con Enti Italiani e Istituzioni estere.\

## **Progetto Ca' Nani Venezia 2007**
Un punto cardine del processo di rifunzionalizzazione di Palazzo Ca' Nani consiste nell'applicazione di un nuovo modo di fruizione dei contenuti culturali ivi proposti; la Fondazione sfrutterà ampiamente per potersi affermare i concetti di edutainment. Si tratta di un concetto che trova la sua radice etimologica nel rapporto che c'è tra educazione e gioco, education e entertainment; esso si sta proponendo prepotentemente sulla scena economica italiana e mondiale per le sue potenzialità ancora non del tutto esplorate, per l'importanza dei casi di successo, per la vicinanza alle esigenze attuali di immediatezza e semplicità del conoscere.\
Una struttura che voglia promuovere la cultura e che contemporaneamente voglia diventare competitiva nel mercato dell'industria culturale non può trascurare questi cambiamenti e deve individuare e sperimentare nuovi modi per coinvolgere il pubblico. Proprio in questo contesto le tecnologie offrono opportunità straordinarie. L'indissolubile legame che intercorre tra edutainment e tecnologia (la quale può essere vista come il mezzo tramite il quale si implementa l'idea di edutainment) fa sì che quest'ultima sia inglobata nella stessa definizione stessa di edutainment, considerato, allora, come il connubio tra didattica, nuove tecnologie e intrattenimento. L'attuale forte interesse emerso nei confronti dell'edutainment è legato all'importanza dei due settori economici che in esso convergono: da un lato infatti l'istruzione costituisce il principio fondamentale per la crescita culturale di un individuo, dall'altro l'entertainment è una delle industrie di maggior rilievo economico.\
Questo processo può avvenire grazie alle tecnologie multimediali e interattive di cui ora disponiamo e che offrono uno strumento rivoluzionario per una riqualificazione della funzione educativa e divulgativa: queste tecnologie dovranno essere ampiamente impiegate nella rifunzionalizzazione del Palazzo Ca' Nani.\

## **Progetto Smart Culture 2009**
La ricchezza culturale di un territorio nasce da una combinazione di elementi tangibili (beni culturali di varia tipologia) e intangibili (tradizioni, storia, conoscenza, valori ... ). Questa ricchezza costituisce un forte fattore di aggregazione e di identità per le comunità che insistono sul territorio: la capacità di un territorio e della sua comunità di trovare una organica collocazione in un contesto più ampio e globale può derivare solo dalla consapevole conoscenza della propria identità a partire dalla quale avviare il dialogo e le reazioni con altre comunità e territori. Tale ricchezza culturale assume appieno il proprio significato se l'intera comunità si riconosce in essa e nel suo valore e si fa carico in modo diffuso e consapevole di importanti aspetti quali la conservazione, la valorizzazione e la trasmissione/diffusione. Appare dunque necessario, da un lato, che siano disponibili modelli e strumenti che permettano la conservazione nel tempo degli elementi materiali e di quelli immateriali che contribuiscono a definire questo patrimonio, e, dall'altro, che siano messi a punto un complesso di modalità e di tecnologie che garantiscano l'accesso il più ampio possibile alla cultura ed alle identità territoriali, offrendone una visione unitaria e chiaramente comprensibile. Il progetto utilizza dunque la tecnologia e i saperi ad essa funzionalmente collegati come strumentazione integrata per recuperare la centralità economica e sociale del patrimonio culturale secondo la seguente declinazione di obiettivi.\

## ●●● Progetto Bandiera Beni Culturali 2013

## ●●● Progetto ALTER_COINS 2014

## ●●● Progetto COoPERAS 2017

## **Progetto CHEST 2018**
Cultural and Natural Heritage: a base for a sustainable tourism.\
Italy, despite its tiny size, is the Country with major UNESCO's sites in the world and with the largest concentration in the world of monuments and masterpieces that are the most evident evidence of Cultural Heritage. In recent years, many efforts have been made by the Government, with a decisive support from the EU (thinking only to Pompei Project), to intervene both on the side of a better and more careful conservation, and on that of a wider, diversified and attractive fruition. This is why, in the European Cultural Heritage year, it seems appropriate to make this proposal which, based on the scientific knowledge of our Institute, wants to offer to the VET system updated and interesting tools for unconventional professional choices. The project focuses on the aspects of the protection and enhancement of the Cultural and Natural Heritage (considered, collectively, as 'Non-Negotiable Goods' -BNN-). It is thought for a target group of teachers and trainers, and of the entire VET system, especially those active in such areas as tourism, agrarian / agro-food / agro-industry, restoration and recovery of architectural and cultural heritage and post-diploma courses, such as: "construction, environment and territory" or "transformation and enhancement of local food and wine and food productions ".
CNR - Istituto di Metodologie Chimiche.\
Angelo Ferrari, Pietro Ragni, Piero Ciccioli.\

